<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="hu" lang="hu">
<head>
<meta name="generator" content=
"HTML Tidy for HTML5 for Linux version 5.7.16" />
<meta http-equiv="Content-Type" content=
"text/html; charset=UTF-8" />
<meta http-equiv="Content-Style-Type" content="text/css" />
<title>The Project Gutenberg eBook of Emlékezések by Károly
Eötvös</title>

<style type="text/css">
/*<![CDATA[*/
body {
 margin-left: 10%;
 margin-right: 10%;
}

h1,h2,h3,h4 {
 text-align: center;
 clear: both;
 line-height: 200%;
}

h2,h3 {
 margin-top: 2em;
}

h1 {
 line-height: 100%;
}

p {
 margin-top: 0.75em;
 margin-bottom: 0.75em;
}

body > p {
 text-align: justify;
 text-indent: 1.5em;
}

p.i2 {
 text-indent: 3em;
}

hr {
 width: 33%;
 margin-top: 2em;
 margin-bottom: 2em;
 margin-left: auto;
 margin-right: auto;
 clear: both;
}

hr.chap {width: 65%}

table {
 margin-left: auto;
 margin-right: auto;
}

td {
 padding-left: 1em;
 padding-right: 1em;
}

.pagenum {
/*  visibility: hidden; */
 position: absolute;
 right: 2%;
 color: gray;
 font-size: smaller;
 text-align: right;
 text-indent:0;
}

.tdr {text-align: right;}

.center {
 text-align: center;
 text-indent: 0;
}

.right {
 text-align: right;
 margin-right: 1.5em;
}

.smcap {
 font-variant: small-caps;
}

.caption-small {font-weight: bold; font-size: small;}

.caption {font-weight: bold;}

.caption-large {font-weight: bold; font-size: large;}

.caption-largest {font-weight: bold; font-size: 2em;}

.caption-150 {font-weight: bold; font-size: 150%;}

.figcenter {
 margin: auto;
 text-align: center;
}

.footnotes {
 border: dashed 1px;
}

.footnote {
 margin-left: 10%;
 margin-right: 10%;
 font-size: 0.9em;
 text-align: justify;
}

.footnote .label {
 position: absolute;
 right: 84%;
 text-align: right;
}

.fnanchor {
 vertical-align: super;
 font-size: .8em;
 text-decoration: none;
}

.poem {
 font-size: 0.9em;
 display: table;
 margin: auto;
 text-align: left;
}

.poem .stanza {
 margin: 1em 0em 1em 0em;
}

.poem span.i0 {
 display: block;
 margin-left: 0em;
 padding-left: 3em;
 text-indent: -3em;
}

.transnote {
 background-color: #E6E6FA;
 color: black;
 padding: 0.5em;
 font-family: sans-serif, serif;
 font-size: 0.9em;
}

.transnote p {
 text-align: center;
 text-indent: 1.5em;
}

ul.TOC {
 list-style-type: none;
 padding-left: 10%;
 text-indent: -5%;
 text-indent: 0;
 width: 70%;
 text-align: justify;
}

span.ralign {
 position: absolute;
 text-align: right;
 right: 15%;
 top: auto;
}
/*]]>*/
</style>
</head>
<body>

<div class="transnote">
<h3>Megjegyzések:</h3>
<p>A tartalomjegyzék a <a href="#Page_341">341</a>. oldalon
található.</p>
<p>Az eredeti képek elérhetők innen: <a href=
"http://books.google.com/books?id=OQJjAAAAMAAJ">http://books.google.com/books?id=OQJjAAAAMAAJ</a>.</p>
<p>Facebook oldalunk: <a href=
"http://www.facebook.com/PGHungarianTeam">http://www.facebook.com/PGHungarianTeam</a>.</p>
</div>
<hr class="chap" />
<div class="chapter"></div>
<div class="figcenter"><img src="images/cover.jpg" alt="" title=
"" /></div>
<hr class="chap" />
<p class="center"><span class="smcap">Eötvös Károly
Munkái</span></p>
<p class="center"><span class="smcap">vi. kötet</span></p>
<p class="center"><span class=
"caption-large">EMLÉKEZÉSEK</span></p>
<hr class="chap" />
<p class="center"><span class="caption-150"><span class=
"smcap">Eötvös Károly Munkái</span></span></p>
<p class="center"><span class="caption-large">VI</span></p>
<p class="center"><span class=
"caption-largest">EMLÉKEZÉSEK</span></p>
<p>&nbsp;</p>
<p>&nbsp;</p>
<p class="center"><span class="caption">MÁSODIK KIADÁS</span></p>
<p class="center"><span class="caption">BUDAPEST
MDCCCCI<br /></span> <span class="caption-small">VIII., ÜLLŐI-ÚT
18. SZÁM.</span></p>
<p class="center"><span class="caption">RÉVAI
TESTVÉREK<br /></span> <span class="caption-small">IRODALMI INTÉZET
R.-T.</span></p>
<hr class="chap" />
<p class="center"><span class="caption-150"><span class=
"smcap">Eötvös Károly</span></span></p>
<h1>EMLÉKEZÉSEK</h1>
<p>&nbsp;</p>
<p>&nbsp;</p>
<p class="center"><span class="caption">MÁSODIK KIADÁS</span></p>
<p class="center"><span class="caption">BUDAPEST
MDCCCCI<br /></span> <span class="caption-small">VIII., ÜLLŐI-ÚT
18. SZÁM.</span></p>
<p class="center"><span class="caption">RÉVAI
TESTVÉREK<br /></span> <span class="caption-small">IRODALMI INTÉZET
R.-T.</span></p>
<hr class="chap" />
<p>&nbsp;</p>
<p class="center"><span class="caption-small">AZ ÖSSZES JOGOK
FENTARTÁSÁVAL</span></p>
<p>&nbsp;</p>
<p class="center"><span class="caption-small">Révai és Salamon
könyvnyomdája, Budapest, VIII., Üllői-út 18.</span></p>
<hr class="chap" />
<div class="chapter"></div>
<p><span class="pagenum"><a name="Page_1" id=
"Page_1">-1-</a></span></p>
<h2>RÉG ELMULT IDŐKBŐL.</h2>
<p><span class="pagenum"><a name="Page_2" id=
"Page_2">-2-</a></span></p>
<p><span class="pagenum"><a name="Page_3" id="Page_3"><br />
-3-</a></span></p>
<p>Naplót soha sem vezettem. Rendszeres és összefüggő emlékiratot
késziteni nincs szándékom. Pedig talán érdemes volna. Az én
emlékirataim talán érdekesebbek s talán fontosabbak volnának, mint
sok apróbb és nagyobb ember emlékirata, a mely nálunk vagy másutt
megjelent.</p>
<p>De bizony nem önmagam miatt. Hiszen nagy dolgot végezni kevés
alkalmam volt, a nemzet sorsát intézni nem engedték végzetem és
vidám természetem és erőmben való komoly kétségeim. Nagyra
vágyódásom se volt elég erős és elég kitartó.</p>
<p>Születésem, származásom, családom se elég ok arra, hogy
emlékiratokat tákolgassak össze. Az én családom egyike ama tíz ezer
köznemesi magyar családnak, melyből áll a magyar nemzet és a mely
ha egykor elpusztulna: kihalna vele az igazi, a történelmi magyar
nemzet. Mind a tíz ezer családnak külön-külön annyi joga van
emlékiratot irni, mint nekem. <span class="pagenum"><a name=
"Page_4" id="Page_4">-4-</a></span></p>
<p>Hanem hát én mégis sokat láttam, sokat észleltem, sok dolgot és
embert nagyon megfigyeltem, sokat éreztem és sokat gondolkoztam.
Három nemzedék élt és él szemeim előtt. Az 1848 előtti kor, a nemes
emberek küzdelmes világa, Verbőczy nemzetének haldokló korszaka,
melynek nagy és kis alakjait én még szinről-szinre láttam. Ez az
egyik nemzedék.</p>
<p>A másik a velem egyidejü és egykoru. A melylyel a
tanintézetekben, a vármegyében, az egyházban, a törvényhozásban s
az irodalomban együtt dolgoztam s gyakran keserü harczban is
állottam.</p>
<p>A harmadik maradék, a mely mostanában serdül, a mely nyomunkban
jár s a mely joggal és erővel tolakodik utánunk s tol bennünket hol
előre, hol félre. S inkább félre mint előre.</p>
<p>Nagy munka s bizony érdemes munka megirni azt, a mit erősen
figyelő lélek e három nemzedék életéből szépet, dicsőt, tanulságost
észre tudott venni.</p>
<p>Ezt cselekszem én.</p>
<p>Egész irodalmi működésem nagy része abból áll, hogy különböző
alakok, tünetek és események czimén és alkalmán megfigyeléseimet
rakom le a papir betüibe. S a ki szemeivel minden soromat
végigszántja: az megtudja az én történetemet is, családom
történetét is.</p>
<p>De megismeri a közelmult és múló nemzedékek életét is.</p>
<p>S ez a czélom.</p>
<p>Sok fenség és sok vidámság, nagy érzések és nagy ábrándok töltik
meg a magyar társadalom szellemét. <span class="pagenum"><a name=
"Page_5" id="Page_5">-5-</a></span> Bűnök és gyöngeségek is, de én
ezeket nem értem, s mikor ezekre gondolok, makacs tollam mindig
megtagadja az engedelmességet.</p>
<p>Én csak arról irok, a miben magam is gyönyörüségem találom.
Jobban szeretem a napsugaras világot, mint a sötétséget.</p>
<hr class="chap" />
<div class="chapter"></div>
<p><span class="pagenum"><a name="Page_6" id=
"Page_6">-6-</a></span></p>
<p><span class="pagenum"><a name="Page_7" id="Page_7"><br />
-7-</a></span></p>
<h3>A HÁZATLAN ZSÖLLÉR.</h3>
<h4>I.</h4>
<p>A rókának van barlangja, az égi madárnak van fészke, de némely
embernek nincs háza. Még a fővárosban is akad ember, a kinek háza
nincs. Félszázad előtt, 1848 előtt, egész osztály volt az
országban, melynek nem volt háza. Ezt az osztályt házatlan
zsöllérnek nevezték.</p>
<p>Hol lakott hát a házatlan zsöllér?</p>
<p>Az uraság házában. Rendesen volt az uraságnak olyan korhadt,
régi, félreeső, düledező háza, a melybe se cselédet, se lábas
jószágot nem lehetett elhelyezni, mert hátha leroskad s cselédet s
lábas jószágot agyoncsap? Az ilyen ház jó volt a házatlan
zsöllérnek.</p>
<p>Apámnak nem volt ilyen háza, házatlan zsöllérje azonban volt. Az
egyiket Szombatinak hívták. Ezen úgy segített apám, hogy a
gyümölcsös kert végében adott neki egy kis gyöpöt s megengedte,
hogy ott putrit építhessen magának, feleségének s öt gyerekének.
Ott lakott a Szombati. <span class="pagenum"><a name="Page_8" id=
"Page_8">-8-</a></span></p>
<p>A putri építése érdekes. Kissé ódon építészeti iskolához
tartozik s azért a műszaki egyetemeken nem is tanítják. De
gyakorlatilag fontos és nevezetes. Háború idején, télben, fagyban,
esőben, zivatarban nagyon jól esik a szegény katonának. Annyit nem
ér ugyan, mint a laktanya, noha ennél tisztább, de a sátornál és
gunyhónál csakugyan többet ér. Csőszök, halászok, nyájőrző emberek
ma is használják országszerte.</p>
<p>Ásnak egy nagy gödröt. Három öl a hossza, két öl a szélessége,
fél öl vagy valamivel nagyobb a mélysége. Széleire födélfákat
ültetnek, azok hegyét fönt az ormozaton összecsiptetik, a tetőt
nádból vagy szalmából, vagy gyékénysásból megcsinálják; hátul
falat, elől ajtót csinálnak hozzá s kész a putri-palota.</p>
<p>Egy teremből áll az egész, mint az egyptomi piramisok belseje.
Ez a terem a konyha s egyuttal a műhely, a nappali és a hálószoba.
Egyik sarka a tűzhely, a rag alja az éléstár és a ruhatár.
Tulipános láda, egy pár fejős szék, egy föstetlen fenyőasztal az
egész butorzat. Néhány konyhaedény az ajtó mellett. Ágynak híre
sincs. Jó széles, meleg, puha szalmavaczok. Ezen fekszik a zsöllér,
a felesége, meg öt gyereke. Azután itt fekszik még a kutya is, meg
két-három malacz is. A macska, a kakas és néhány tyúk föltelepedik
a tető sarkába a rag alá.</p>
<p>Sok előnye van a putri-palotának.</p>
<p>Szomszédja nincs. Nincs tehát kivel viszálykodni.</p>
<p>A villám nem üt bele s azért villámhárítóra nincs is szüksége.
<span class="pagenum"><a name="Page_9" id=
"Page_9">-9-</a></span></p>
<p>Katonát ide be nem szállásolnak. Adót ettől fizetni nem kell.
Lakásbérlővel se kell negyedévenként vesződni. Ha elégne is, nem ég
bele semmi, mert hiszen nincsen benne semmi.</p>
<p>Ilyenforma putri-palotája volt a Szombati zsöllérnek is.
Csakhogy kissé különb a többinél. Ennek volt egy kis rakott fala
is, volt ablakja is; teteje pedig épen olyan tisztes volt, mint
akármelyik telkes jobbágy házának teteje. Apám se a fát, se a
nádat, de még a meszet se sajnálta. Szép fehérre ki volt mázolva a
belseje. Csakhogy ezt kivülről természetesen senki se látta.</p>
<p>Butorféle is több volt benne, mint a csőszök putrijában. Hiszen
a mi zsöllérünk, az öreg Szombati tanult, tapasztalt, világlátott
ember volt s ügyes kézműiparos. Neki tehát szerszámának is kellett
lenni.</p>
<p>A putri-paloták közös kellemetlenségét azonban itt se lehetett
kikerülni. Ha az ajtó felől fújt a szél vagy az idő esőre állt:
ebben a putriban is akkora volt a tűzhely és pipa füstje, hogy
úszni lehetett benne, mint a tengerben s a benne lakónak olyan
kisírt, piros szeme támadt, mintha apját-anyját siratta volna egy
hét óta. De már ezen segíteni nem lehetett.</p>
<p>És én mint gyerek, mégis szerettem a putri körül ácsorogni s az
öreg Szombati mesélgetését áhitatos lélekkel hallgattam. Többet
tudott, mint a papunk.</p>
<p>Száz esztendős fűzfák szegték be a gyümölcsöst. A falubeliek
csak úgy hívták ezt a portánkat: »A fűzfák alja«. Óriás törzsökök s
valamennyi odvas. Minden <span class="pagenum"><a name="Page_10"
id="Page_10">-10-</a></span> oduba befért egy-két gyerek, csak hogy
sokáig mulatni benne nem volt tanácsos, mert tele voltak öreg
hangyával s a hangya kegyetlenül megmart bennünket. Néhány fűzfának
csonka ágán egy-egy gólyafészek is állt s a gólyával én is csak úgy
voltam, mint Petőfi s mint a hogy Petőfi megénekelte.</p>
<p>Óriás határunkon fának, hegynek, magasságnak semmi nyoma. Egy
hatalmas szilfa állt az udvaron s ezen kivül a természetnek
fenségesebb alkotását mint ezek a fűzfák, akkor még nem ismertem.
Kint a határban a legmagasabb fa apám egyik kaszálóján egy kökényfa
volt. Magasba vágyik a gyermeki lélek. A hol a felhő bujdosik. A
hol a madár repül. A hol a fák lombja susog. A hol esténként és
hajnalonként a darvak és vadludak vonulnak el. Hányszor néztem el
órákig a fűzfák levelének örökös mozgását. Millió falevél,
valamennyi mozog, mind egyenlőn mozog. Miért és mitől mozog? Ki
magyarázza meg a természet titkait? Ki magyarázza meg a mélységet
és a magasságot? Felhőnek járását, madárnak repülését, szelek
támadását, menydörgésnek eredetét, néma villám esti villogását ki
magyarázza meg?</p>
<p>Megmagyarázta Szombati.</p>
<p>De minden magyarázat után megkért, hogy vigyek neki vagy egy
kalapnyi gyümölcsöt, vagy tíz-tizenöt cső tejes kukoriczát, vagy
egy szakasztó-kosárnyi burgonyát. Nekünk volt, neki nem volt s
szivem repesett örömében, ha vihettem neki. A sült burgonyából vagy
főtt kukoriczából nekem is mindig adott. Jól esett. <span class=
"pagenum"><a name="Page_11" id="Page_11">-11-</a></span> Gyerekei
körbe ültek, úgy ették s én közibük álltam s velük együtt
ettem.</p>
<p>Hogy ne esett volna jól szivemnek, ha vihettem nekik valami enni
valót? Hiszen vittem én orvul ennivalót a csikónak, borjunak,
baromfinak s galambnak is; – a házatlan zsöllér pedig csak úgy apám
gazdaságához tartozott, mint a csikó, borju, baromfi.</p>
<p>Az öreg Szombatinak három mestersége volt.</p>
<p>Volt ő saruvarga.</p>
<p>Volt ő pecsenyeforgató.</p>
<p>Volt ő gyalogpostás.</p>
<p>Ez a három mesterség ma már nincs meg, mind kiveszett a
világból. E három mesterséggel szolgálta le évenként
zsöllérszolgálatát.</p>
<p>Sarut ma már senki nem visel. Czipő, csizma, papucs, opánka,
bocskor van már csak a világon, de saru nincs. Csak egy pár van
még, az is rossz, viselni már senki se tudja. Ez Szent István
király saruja. Közel kilenczszáz éves. Ott őrzik a szent korona
mellett, a királyi palást társaságában; minden embernek s minden
alkalommal meg se lehet látni. Mostani királyunk már föl se
húzhatta lábára. Ferdinánd király még viselte koronázáskor ez előtt
hatvanöt évvel, de már akkor is olyan rossz volt, hogy selyem
madzaggal kötözték fel lába fejére és bokájára.</p>
<p>Gyerek koromban a béresek szegődségéhez tartozott még évenként
egy pár saru. Rövid volt a szára, fénytelen volt a bőre, a talpára
kivülről volt rá varrva a fejebőre, sámfa kellett hozzá, de
forditófa nem kellett <span class="pagenum"><a name="Page_12" id=
"Page_12">-12-</a></span> hozzá. Remekes csizmadiamester szégyennek
tartotta volna sarut készíteni. A német varga se vesződött vele.
Csak a saruvarga készítette. Remekelni nem kellett vele, mert a
saruvargák nálunk már czéhbe se állhattak.</p>
<p>Az öreg Szombati csinálta a mi cselédeink szegődött saruit.</p>
<p>Ő volt a pecsenyeforgató is. Szüreten, névnapon, nagy ünnepen, a
nemesség gyülésein.</p>
<p>Pecsenyeforgatás sincs ma már. Vagy gép végzi, vagy senki se
végzi. A takaréktűzhelyek véget vetettek az igazi pecsenyének. Ma
már csak párolt hús van, nem pedig sütött pecsenye. Mártással
készítik a legtöbb húst s az emberek nagy része még csak nem is
sejti, minő isteneknek való étel volt egykor a nyárson sült
pecsenye.</p>
<p>Nyitott konyhában volt a sütő kemencze. Kemencze tetején a
nyitott tűzhely. Tűzhelyen a vaskutya. Mellette a nyárs, a
csipővas, a rostély, a vaslábas, a tepsi, – mindegyik a maga
helyén.</p>
<p>Az öreg Szombati a szabad ég alá szokta vinni a vaskutyát. Ott
tüzelt alatta. A nyárson sült pecsenye egy kissé füstös ízü szokott
lenni. Ízének csak finomsága gyarapodott ezzel. Ma egy kissé
rothadt szagának kell lenni a nagyuri pecsenyének.</p>
<p>Hizott kappan, hizott lúd, hizott pulyka, gyönge malacz,
marha-vesés fele, egész nyúl, őzczomb, őzderék egyaránt ott
piroslott a nyárson. Ki megtüzdelve szalonnával, ki a nélkül. A mi
zsöllérünk volt a leghíresebb pecsenyeforgató. Úgy tudta a
vaskutyát állitani, a tüzet biztatni, a parazsat halomba gyűjteni,
a szelet irányozni, <span class="pagenum"><a name="Page_13" id=
"Page_13">-13-</a></span> hogy piros lett, de füstös nem lett a
pecsenye. Híre volt annak messze vidéken. A szilasbalhási és
küngösi atyafiak, ha híres lakodalmat tartottak, ha szép lányt
adtak férjhez: mindig elkérték a zsöllérjét apámtól.</p>
<p>Még Festetich Antal is elkérte egyik déghi vadászatára, a ki még
csak köznemes volt, de volt jó negyven ezer hold földje s franczia
szakácsa. A franczia szakács kotyvalékához hozzá se nyúlt senki.
Szombati pecsenyéje után pedig az újjait is szopogatta maga az
uraság is. Ki is lépett nagy duzzogva a szakács azonnal a
szolgálatból s úgy el-kiment az országból, meg se állt Prágáig.</p>
<p>Legszebb mestersége volt azonban Szombatinak a gyalogposta.
Ebben már aztán csakugyan nem volt versenytársa a világon.</p>
<h4>II.</h4>
<p>Hajdan kevés posta járt a mi országunkban. Igaz, hogy a
levélírás gyönge oldala volt a nemes embernek. Esztendő is eltelt,
míg egy levelet megírt. Eljegyzés, esküvő, haláleset, keresztelő
vagy ilyesmi ha előfordult a családban: vagy maga ült kocsira hírt
adni, vagy üzenethordót küldött élő szóba foglalt üzenettel.</p>
<p>A királyi postát nem használta.</p>
<p>Először is meg kellett volna írni a levelet. Nehéz dolog az.
Iródiáknak való, nem nemes embernek. <span class="pagenum"><a name=
"Page_14" id="Page_14">-14-</a></span></p>
<p>Azután be kellett volna küldeni a postamesterhez, a ki gyakran
az ötödik-hatodik faluban lakott.</p>
<p>Azután a postamester ki nem hordatta a levelet senki fiának.
Levélhordó nem volt a világon. A kinek levele volt a postán, menjen
utána, ha el akarja olvasni. Az uraságok hetenként
kétszer-háromszor csak küldtek embert a postamesterhez: van-e
levél? De közönséges nemes ember ezt nem csinálta utánuk. Néhol
annyit megtett a nemesség, hogy a családok összebeszéltek s minden
család hetenként egyszer a csőszt, vagy a mindenest, vagy a belső
cselédet lóra ültette s elküldte a postamesterhez a levelekért. A
mit ez hazavitt: azon aztán a családok megosztoztak.</p>
<p>Kerkapoly Károly volt miniszter 1847-ben Berlinben lakott. Ott
mindennap megkapta a naponként megjelenő pesti ujságot. De a mikor
haza jött jurátusnak Zala vármegyébe az alispán mellé: itt
hetenként csak egyszer kapta meg napilapját. Kisfaludy Sándor a
költő 1810-ben József nádor kedves embere és főtisztje volt Budán;
feleségének levele Sümeghről sohase ért előbb hozzá kilencz napnál,
rendesen azonban tizenöt nap alatt ért Budára. Ma Amerikába is
előbb odaér. Csakhogy ha a királyi postamesternek mezei munkája,
szüretje vagy jó vadászata akadt: vigye manó a leveleket, nem
törődött velük.</p>
<p>Egészen természetes volt tehát, hogy a nemes ember nem
gyakorolta magát a levélirásban.</p>
<p>Ha pedig messze földre mégis hírt kellett adni valamiről
valakinek: ott volt a gyalogposta. <span class="pagenum"><a name=
"Page_15" id="Page_15">-15-</a></span></p>
<p>Napkeleti országokban tatárnak nevezik a levélhordót. Ma is így
nevezik Orosz- és Törökországban. Nálunk a czigány volt a tatár.
Csakhogy a napkeleti országokban a tatár lóháton járt, nálunk a
czigány gyalog.</p>
<p>Van kóbor czigány és megszállott czigány. A kóbor czigány csak
tolvaj, kolompáros vagy teknővájó, míg a megszállott czigány csak
muzsikus, vályogvető vagy gyalogposta. A czigány, ha akarja, olyan
gyorsan jár, mint a szél, de Szombati olyan gyorsan járt, mint a
szélvész. Mellette semmiféle czigány a levélhordásból és
üzenethordásból meg nem élhetett.</p>
<p>Mert a czigány mezitláb járt, Szombati pedig papucsban s mikor
sietős volt az útja, papucsát tíz ölnyire előre rúgta s aztán utána
ugrott, hogy kezével elkaphassa. Mi a nyúlnak és agárnak gyorsasága
ehhez képest? Nyúl és agár csak perczekig tud gyorsan futni, a
papucsot pedig előre lehet rúgni egész nap.</p>
<p>Egykor a főszolgabiránk Hollóssy Fülöp László jó négy lovas
kocsival indult haza Budapestről, a hol valami pörében informálni
járt. A mint napköltekor a budai vámnál kihajt: csak eleibe ugrik
Szombati s leveszi kalapját.</p>
<p>– Szerencsés jó reggelt kivánok tekintetes uram. Én is megyek
haza.</p>
<p>A főszolgabiró jó szivű ember volt s oda szólt hozzá:</p>
<p>– Ülj fel oda a bakra, ne fuss egész nap, mint a kutya.</p>
<p>– Csókolom a kezét tekintetes uram, nem ülhetek föl, mert sietős
az utam. <span class="pagenum"><a name="Page_16" id=
"Page_16">-16-</a></span></p>
<p>A főszolgabirónak négy jó lova, Szombatinak pedig csak két
rongyos papucsa. A főszolgabiró indulatba jön:</p>
<p>– No hát csak lógasd a nyelved egész nap.</p>
<p>Megy a kocsi, csak úgy porzik s megy utána Szombati.</p>
<p>Mikor a főszolgabiró Tétény körül a Libadöglő csárdához ér,
Szombati már ott üldögél a lóczán, akkorra ki is pihente magát. Oda
ugrik a kocsi mellé:</p>
<p>– Szerencsés jó napot kivánok a tekintetes urnak.</p>
<p>A főszolgabiró el se fogadja a köszöntést.</p>
<p>Üget a négy ló, porzik a kocsi, lépeget a Szombati.</p>
<p>A főszolgabirónak Baracskán meg kell állani, a lovakat meg kell
etetni, az atyafiakhoz egy órára be kell nézni. De azért a mint a
lovak ettek-ittak: nem mulat, nem késik, hajtat előre, estére
otthon kell lenni Mezőszentgyörgyön, ez pedig Budapesthez jó
tizenkét mérföld, sőt még föle is van.</p>
<p>Hát a mint Nyéken elkoczog a Balassa-kuria előtt: csak ugrik ám
eléje Szombati megint.</p>
<p>– Még egyszer szerencsés jó napot kivánok tekintetes
uramnak.</p>
<p>A főszolgabiró megint nem fogadta el a köszöntést, hanem oda
szólt kocsisának.</p>
<p>– Hejh, ez a Szombati szemünk elé ne kerüljön ám ma még egyszer,
mert különben leszállasz a bakról!</p>
<p>Hajtott is a kocsis nyakló nélkül. Csakhogy Fehérváron megint
meg kellett etetni-itatni; a négy lónak nem volt kedve
étlen-szomjan futni. A ló másként van szoktatva, mint a papucs.
<span class="pagenum"><a name="Page_17" id=
"Page_17">-17-</a></span></p>
<p>Nem is látták többé Szombatit sötét estélig. De a mikor haza
értek s a nagy kapun befordultak, hát csak oda ugrik ám megint a
kocsi mellé Szombati. Ott üldögélt már régen a kapu kerékvető
kövén; ki is pihente, ki is aludta már magát.</p>
<p>– Szerencsés jó estét kivánok tekintetes uram.</p>
<p>A főszolgabiró rá rivall:</p>
<p>– Megállj gazember, el ne menj innen, míg a kocsiról le nem
szállok.</p>
<p>Nem tudta hamarjában, a deresre huzassa-e Szombatit, vagy egy jó
ital bort adjon neki, a miért az ő négy lovát így csúffá tette.</p>
<p>Természetes, hogy egy jó ital bort adott neki.</p>
<p>1848-ban békén ment át Szentgyörgyön Jellasich bán az ő duló
seregével. Se nem öltek, se nem raboltak, se nem gyújtogattak.</p>
<p>Este felé összejöttek házunknál a nemes atyafiak a nap
eseményéről beszélgetni. A beszélgetésből vacsora, a vacsorából
poharazás lett. Ott érte őket a reggel.</p>
<p>Anyám két kisebb öcsémmel a horvátok elől balatonfüredi
szőlőnkbe vonult, nem volt otthon. Azt mondja egyik rokon
apámnak:</p>
<p>– Jó lenne a hugomasszonyt Füreden értesiteni, hogy mindnyájan
élünk, nincs semmi baj.</p>
<p>– Igaz a! Hol a Szombati?</p>
<p>Futok a putrihoz, hívom a Szombatit. Jön a Szombati, papucsa a
lábán.</p>
<p>– Eredj Füredre, mondd meg a feleségemnek: nincs semmi baj,
holnapután megyek érte. De siess! <span class="pagenum"><a name=
"Page_18" id="Page_18">-18-</a></span></p>
<p>Sötét este volt már, de Szombati rögtön indult.</p>
<p>Reggel felé megy ki apám a konyha felé, ott látja Szombatit.
Eszik mind a farkas s iszik nagyokat.</p>
<p>– Hát te akasztófa, még most se indultál el?</p>
<p>– De bizony már meg is jöttem. Éjfélkor bezörgettem a nemzetes
asszonyomhoz s átadtam az izenetet.</p>
<p>Oda-vissza legalább ötven vagy hatvan kilométer s ezt az utat
befutotta egy őszi éjszakán.</p>
<p>A gyalogposta kezén biztos volt a levél. Se el nem késett, se el
nem tévedt, se a bécsi kormány kezébe nem került.</p>
<p>Maga Deák Ferencz is Kehidáról, ha csak lehetett, nem királyi
postán küldte leveleit Kossuth Lajoshoz, Wesselényi Miklóshoz,
Beöthy Ödönhöz. Ő ugyan gyalogpostát nem tartott, de volt vidékén
két derék zsidó, a ki leveleit Pestre hordta. Az egyik a szentgróti
Steiner, a másik a keszthelyi Baron. Az egyik elszegényedett, a
másik milliomossá lett, de Deák Ferencz levele biztosabb volt az ő
kezükön, mint a királyi posta kezén.</p>
<p>De mi lett Szombatiból, a mi jó házatlan zsöllérünkből?</p>
<p>Az lett belőle, hogy egy napon nagyon nyugtalan volt; hol
lefeküdt, hol fölkelt; tízszer is kifutott putrijából. Utóbb
összehívta gyerekeit egy csomóba s azt mondta nekik:</p>
<p>– Gyerekek, aligha nem hosszú útra megyek, talán a másvilágra.
Van-e valami üzenni valótok?</p>
<p>A gyerekek nevettek. <span class="pagenum"><a name="Page_19" id=
"Page_19">-19-</a></span></p>
<p>De az öreg belelépett papucsaiba s nagy gyorsan el-kiindult a
fehérvári országút felé.</p>
<p>Útjába esett apámnak egy kaszálója. Julius végén volt, a
szénaboglyák még ott feküdtek a réten. Jártában-keltében
legkedvesebb pihenője volt az öregnek a szénaboglya töve. Ha meleg
volt: az árnyékában. Ha hideg szél fújt: az enyhe oldalán. Kihúzott
egy-két nyaláb szénát, ráfeküdt, fejét a boglya tövének
támasztotta, úgy nyugodta ki magát.</p>
<p>Most is úgy tett, pedig alig végzett néhány percznyi utat.
Elnehezedett s szokott módja szerint ledőlt a boglya tövébe. A
délesti napsugár odasütött öreg redős arczára. Egyszer csak
homlokát megtörölte s szemeit lehúnyta.</p>
<p>Lehúnyt szemeit nem is nyitotta fel többé. Körülötte szöcskék
ugrándoztak. Elszálló lelke ezekbe költözött. És én, ha ott járok,
most is jól látom őt a zöld pázsiton, ugráló szöcskében, ragyogó
napfénynek sugarában!</p>
<hr class="chap" />
<div class="chapter"></div>
<p><span class="pagenum"><a name="Page_20" id=
"Page_20">-20-</a></span></p>
<h3>A MAGYAR ASSZONY.</h3>
<p>Az én német barátom, a lipcsei egyetemi tanár, húsz év óta
először jutott eszembe. Egy napiglan való barátom ugyan, de mégis
barátom. Vasuti barátom ugyan, de jól esik rá emlékeznem. Most
mégis csak azért jutott eszembe, mert barátaim arra szólítottak,
írjak valamit a magyar családról.</p>
<p>Ennek története van.</p>
<p>Külföldön és vasuton utaztam. A vasuti kocsiban rajtam kívül
egyetlen utazó volt. Ez nem tett egyebet, csak olvasott
szakadatlanul. Egy kopott táblás, fakó papirosu könyvet le nem tett
kezéből s szemét le nem vette a lapokról. Falu jött, város jött,
állomás jött: ő csak olvasott. Rekkenő volt a hőség, izzadott
erősen, az állomásokon hűs ivóvizet kiabáltak: ő se látott, se
hallott, csak olvasott.</p>
<p>Kiváncsi lettem rá is, könyvére is. Egy kissé irigykedtem is,
boszankodtam is. A cseh Érczhegyek legszebb szakadékain dübörgött
át vasutunk, ő ki sem nézett az ablakon. Vizesés harsogott le a
szikláról, mókus ugrált a faágon, sötét fenyves borult reánk: ő nem
vett <span class="pagenum"><a name="Page_21" id=
"Page_21">-21-</a></span> észre semmit. Csak olvasott örökké, még
pápaszemét se jutott eszébe megtörülni.</p>
<p>Elvégre megszólítottam. Udvariasan könyvének tartalmát
kérdeztem.</p>
<p>Előzékenyen, szivesen felelt s könyvét kezembe adta. A könyvnek
czímére biztosan nem emlékszem. Német könyv volt, Münchenben jelent
meg 1844 körül. Körülbelül ez volt czíme is, tartalma is: »A német
nép, bölcsészeti szempontból megvilágítva.« Belepillantottam
előbeszédébe s ebben hégeli műszavakat láttam. Véletlenűl egyik
lapjára nyitottam, ott meg egy bajorországi parasztasszony
szoknyaránczainak elrendezését találtam a hegeli bölcsészet
világánál megmagyarázva.</p>
<p>Némi szánalommal tekintettem a fiatal, alig harmincz éves
utazóra. A könyvet összecsuktam s visszaadtam neki. Azt kérdezé:
mit szólok hozzá?</p>
<p>– Ostobaság ez a könyv egészen.</p>
<p>– Bocsánat, uram, – a német etnografiai irodalomban ez egyike a
legjobb műveknek.</p>
<p>– Sajnálom, hogy más véleményben kell lennem. Ön uram, úgy
látszik, Hegel iskolájának hive s én ön előtt is vállalkozni merek
bebizonyítani, hogy ez a könyv ostobaság.</p>
<p>– Kiváncsi vagyok rá.</p>
<p>Kértem, hogy véletlenűl nyissa föl a könyvet s én az ott talált
legelső mondatot fogom e czélból megvitatni.</p>
<p>A könyvet fölnyitotta s nekem átadta. A fejezet czíme volt: »A
német család.« A fejezet e mondattal kezdődött: <span class=
"pagenum"><a name="Page_22" id="Page_22">-22-</a></span></p>
<p>»A német család nem úgy épül meg, mint a román épület,
tudniillik: kivülről befelé, hanem úgy épül meg, mint a góth
épület, tudniillik: belülről kifelé.«</p>
<p>– No itt álljunk meg, – így szóltam. S erre elkezdtem neki
magyarázni, hogy az egészséges német család csak úgy a férfi és a
nő vonzalmán alapszik, mint minden más egészséges család. Gyermekei
csak úgy születnek s azokat csak úgy neveli föl a hazának, a jó
erkölcsnek s a kenyérkeresetnek czéljaira, mint a franczia, vagy a
kirgiz, vagy a kaffer. Sőt épen a hegeli spekulativ gondolkodás
törvényei szerint a német család csak ép oly naturalis intézmény,
mint a fecskék és galambok szerelmes párzása, amikor összeállnak,
közös fészket raknak s kicsinyjeiket kiköltik és fölnevelik.</p>
<p>Láttam az én utazótársam arczán, hogy kezdetben bizonyos
kicsinyléssel figyelt az én parasztos eszem járására s azért, hogy
jobb véleményre bírjam, teletömtem beszédemet Hegel műszavaival, a
logika és metafizika frázisaival, az itéletek és következések
szabályaival, a meghatározások és kategóriák tömegével, az eszmének
és a létnek a különbözések és ellentétek talaján felnőtt
tovafejlődésével s e fejlődés örök törvényeivel, a valóság és
lehetőség egységével, az ideálnak kezdetleges és végzetleges
alakzataival s több efféle katedrai haszontalansággal.</p>
<p>Ez aztán hatott. Komoly figyelemre egyesült arczának minden
vonása s amikor szavaimat befejeztem, zsebébe nyúlt, elővette
tárczáját, két ujjával kivett egy látogató jegyet, átadta s
udvariasan bemutatta magát. Heilbrunner <span class=
"pagenum"><a name="Page_23" id="Page_23">-23-</a></span> Ottó
lipcsei egyetemi magántanár a bölcsészeti szakban, de reményli,
hogy pár év mulva nyilvános rendes professzor: ha Lipcsében
meglátogatom, szivesen kalauzol a gyűjtemények megtekintésében. És
hát neki kihez van szerencséje?</p>
<p>Én is megmondtam nevemet s mely országból és miféle nemzetből
való származásomat.</p>
<p>– Örömmel sejtem, – úgymond, – hogy professzor kartárshoz van
szerencsém.</p>
<p>Ez örömét, fájdalom, el kellett oszlatnom s be kellett előtte
vallanom, hogy én bizony csak mezei gazda vagyok s ahhoz se értek
sokat, mert nincs hozzá elég pénzem.</p>
<p>Bizalom fejlődött ki köztünk. Csodálkozását adta ugyan tudtomra
a fölött, hogy a magyar gazda némileg Hegel bölcsészetével is
foglalkozik, de azt meg egészen természetesnek találta, hogy a
magyar gazda Hegel bölcsészetének magaslatára egészen még sem tud
fölszállani s amikor ezt én is egészen természetesnek találtam: ő
visszatért az eredeti kérdésre.</p>
<p>– Lássa, tisztelt uram, – mondá, – ha ön e könyvet elolvasná,
mégis rájönne talán arra, hogy a német család és például a magyar
család közt mégis csak van valami különbség.</p>
<p>– Tisztelt uram, ön nem ismeri a magyar családot, én pedig nem
ismerem a német családot, tisztába tehát úgy se jönnénk a
kérdéssel. Hanem Hegel szerint tökéletesen igaz, hogy ha a német
család különbözik a magyartól: akkor a magyar család is különbözik
a némettől. <span class="pagenum"><a name="Page_24" id=
"Page_24">-24-</a></span> Hogy a két család közül melyik a bazilika
és melyik a gót templom: azt se én nem tudom, se az ön könyve, se
Hegel. Hanem azt mégis tudom, hogy az a család a tökéletesebb, a
melynek kebelén tisztább, bensőbb s magasztosabb a férfi és nő
boldogsága. És azt is tudom, hogy a családi boldogság annál a
népnél legfenségesebb, a mely a nőt legjobban tiszteli. De nem
jobban és nem magasabban mint a magyar. Nincs a kerek föld népei
közt alkotmány és jogrend, a mely a feleségnek annyi nemes és szép
jogot biztosítana, mint a magyar. S így van ez ezer esztendő óta.
Pedig a magyar keletről jött, ahol a nő nem családtag, hanem
családi vagyon. S már keletről is magával hozta a nő magas
tiszteletét. S ha szilaj haragjában kitör s mosdatlan szájára veszi
a vallás jelszavait: még akkor is az Istent és a Krisztust és a
Jehovát káromolja, de soha szűz Máriát.</p>
<p>S utána tettem: Mit jelent mindez, professzor úr, Hegel
bölcsészetének világánál?</p>
<p>Azzal váltunk el, hogy én őt meg fogom látogatni Lipcsében, ő
pedig engem Mező-Szent-Györgyön. Ez is megeshetik még.</p>
<hr class="chap" />
<div class="chapter"></div>
<p><span class="pagenum"><a name="Page_25" id=
"Page_25">-25-</a></span></p>
<h3>A KORTES.</h3>
<p>Teher alatt nő a pálma – mondá egykor saját nyelvén valamelyik
római bölcs. Ha a pálma alatt a kortest értette: igaza volt. A
kortes annál vidámabb: minél több a dolga, minél nagyobb a
feladata, minél sulyosabb a terhe. Még ha nincs is reménye a
győzelemhez: a valódi kortes annál nagyobb önfeláldozással, annál
rózsásabb kedélylyel végzi el a mindennapi feladatot. Hoffmann Pál
kortese sokkal szerencsésebb, mint Deák Ferenczé. Ez csak egy
helyen ül; sört iszik ha ébren van, és sört ihatnék, mikor alszik.
Unja magát, mint a szobaczicza, a mely nem mehet ki egerészni,
(valahogy a szobacziczust ne tessék érteni, a ki rendszerint ki
mehet egerészni.) De Hoffmann Pál kortese: az már egészen más. Van
annak dolga éjjel-nappal, reggeltől estig és estétől reggelig.
Keze, nyelve, két villogó szeme, két penegő sarkantyuja: mind-mind
talál foglalkozást szünet nélkül, fáradság nélkül, örökkön örökké.
Minthogy Hoffmann Pál nagy tudós, egyetemi tanár, tanult szónok,
ennél fogva mindig nehezen kap választókerületet. <span class=
"pagenum"><a name="Page_26" id="Page_26">-26-</a></span></p>
<p>Tiszta vérü jó magyar kortes részére még nem született meg az a
kalendáriomcsináló, a ki meg tudná mondani, mikor kel fel a nap és
mikor nyugszik. Ő csak ama folyadékok szine, szaga, mennyisége és
minémüsége után képes magát naprendszerünk különböző titkai iránt
tájékozni, melyeket időszakonkint önmagába vagy másokba töltöget.
Van olyan időszak, a mikor a jó szilvapálinka kerül elő valahonnan.
Ez az időszak kezdődik körülbelül akkor, a mikor a kondás kihajtja
a csürhét és tart addig, a mikor a menyecske tűz mellé teszi a
leveses fazekat. Csillagászok és világutazók meg tudnák mondani, mi
minden történhetik égen és földön ez időszak alatt. Ennek
elteltével, ha melegek járnak, rákerül a sor a jó kettős márcziusi
sörre; ha pedig szilaj, hideg, fergeteges időjárás köszönt be, a
még sokkal jobb borlevesre tojással vagy paprikával, langyosan vagy
égetően. Aztán jön a papramorgó appetitoriuma, aztán jönnek a
borok, néha egy kis hűtő vízzel keverve, néha fekete kávé, vagy
thea által félbeszakitva, mint mikor a folyóvíz néha elbuvik és
ismét előtör. – Mint az eocén, miocén, pliocén, kréta, jura,
márgakorszak a földnek történetében: úgy következik a szilvorium,
sör, bor, fekete kávé és theakorszak a kortesnek választási
történetében. – És valamint a földnél is van pihenés, a mikor még a
Vezuv sem okádja a tüzet: azonképen a kortes is megpihen néha, a
mikor nem szórja a jelszót, a dalt, a programmot, a káromkodást. Ez
rendesen akkor szokott bekövetkezni, mikor a feleség megcsipi
valahol, <span class="pagenum"><a name="Page_27" id=
"Page_27">-27-</a></span> hogy váltson egyszer már tiszta inget,
vagy ha nyelvéről a szivar és pipa vagy a bagó leszedi a bőrt. Ez
utóbbi a legbiztosabb jel, mely a kortest arra inti, hogy most már
ideje egy kevéssé megpihenni.</p>
<p>Csodálatos életerő lakik a kortesben. A kortes örökké él, mint
az isteni irgalom vagy a deákkori adósság. És miként él! Ismer
minden embert, minden asszonyt és minden titkot. Jövendőt mond;
tenyérből olvas; beteg marhát gyógyít. Esküvő, keresztelő és
disznótor nélküle meg nem esik. Atyafiságban áll három vármegyével.
Minden választásnál betörte valakinek fejét s minden választásról
hozott magával valami csatajelt. Vagy az orrán, vagy a fogán, vagy
a fokosán. Büszke, mint egy szolgabiró s kezet szorit vele még a
főispán is. Sógora és komája van annyi, mint akármelyik terézvárosi
képviselőnek. Mindig tudja: ki halt meg és ki született s ki fog
meghalni és mi fog születni, fiu-e vagy lány? A huszárnak és
kolduló barátnak minden erényét gyakorolja férfiak és nők körül.
Verekszik és hízelkedik, adakozik és kéreget. Öltözete mindig
egyforma, szava mindig más. Országos vásár és heti vásár, korcsma
és faluháza rendes tanyája. Birtoka kevés, adóssága sok, hitele
semmi, hitelezője mindenki, de neki is vannak adósai. A muzsikus
czigányt nagyon szereti, de a papot ki nem állja. Templomba azért
eljár, ha az üzlet azt hozza magával. Törvényt nem ismer,
prókátornak nem adózik. Isten nevét hiába föl nem veszi, mert nem
imádkozik soha. Szíve jó, szereti az embereket, a szép asszonyt és
a disznóhuspecsenyét. <span class="pagenum"><a name="Page_28" id=
"Page_28">-28-</a></span> Néha megél atyafilátogatással. Dalol és
toasztoz, mint akármelyik kálomista pap. A múltakról szeret
megemlékezni, de nem úgy, mint a katona, a ki mindig csak azzal
dicsekszik, hol mulatott jól; de nem is úgy, mint a barát, ki
mindig azt panaszolja föl, hol koplalt legtöbbet. Ő jót-rosszat
egyaránt elbeszél, mikor se követválasztás, se tisztujitás nincs
előtte. Ha van: akkor csak győzelmeit ismeri a világ.</p>
<p>Ez a kortes, tudniillik az öreg kortes. Az ő idejében még nem
volt választási törvény, hanem volt választási szokás. A szokást ő
jobban megtartotta, mint utódja a törvényt. És ez természetes. A
törvényt tudósok készítik, a szokást pedig ő csinálja. A tudósokat
különben sem nagyon tiszteli. Azt hiszi, tőlük ered minden
veszedelem, ők hoznak törvényt az etetés-itatás ellen, a mi sehogy
se megy a fejébe. Ő csak annyit tud, hogy a katona, ha éhes,
elszalad az ellenség elől, ha pedig jól van tartva, megveri azt.
Étlen-szomjan becsületes tisztujitást vagy követválasztást képzelni
sem tud. Az idealisták és materialisták küzdelmét ő nem ismeri.</p>
<p>Darwin, Liebig, Vogt és Tyndall ő előtte mit sem nyom. Ő
materialista szükségből, de idealista elvből, mint ez már bevett
szokás a jó hazafiaknál. Materialismusa mérsékelt. Szénát, zabot a
lovának, jó vacsorát önmagának: ez az egész kivánsága. Házat
épiteni, jószágot venni, örökséget hagyni ő nem akar. Nem igazi
kortes az, a ki kizsákmányolja a maga jelöltjét. Hanem koplalni és
szomjuhozni: ez már csakugyan <span class="pagenum"><a name=
"Page_29" id="Page_29">-29-</a></span> nem az ő világa. Ha ezt meg
kell érnie: megbetegszik, pipája kialszik, agara világnak fut s ő
maga kiballag a temetőbe. Czudar világ, nem érdemli meg, hogy az
ember beléköpjön.</p>
<p>Most már fenyegeti a kihalás veszedelme, mint az ó-világi
bölényt. A bölény helyett ma nyulakra vadásznak s a kortes helyét
kezdik elfoglalni a lótó-futó napszámosok, az élősdi
kapczabetyárok. Sok konkurrense akadt. Papok a szószékből,
tisztviselők az irodából, zsidók a korcsmából, nagy hazafiak az
országházból, ujságok a postáról – mind-mind az ő kenyerét akarják
elenni. És eleszik. Neki nem marad egyéb teendője, mint számba
venni az embereket, lajstromba szedni alphabet szerint a neveket s
őrizni őket, mint a birkát. És a mi legszomorubb, csak minden
harmadik, negyedik esztendőben. Még verekednie sem szabad. Katona
útját állja, biró megárestálja, ujság kiprédikálja.</p>
<p>Elvet kell tartania, színt kell vallania. Jobboldal, baloldal,
középpárt, szélsőpárt – hogy veszett volna bölcsőjében valamennyi.
Nincs ő ahhoz szokva, hogy egy jászol mellé álljon, mint az ökör.
Nem barát ő, hogy fogadást tegyen és azt meg ne tartsa. Péter vagy
Pál: ez az ő jelszava. Vagy az egyik, vagy a másik s egyszer az
egyik, másszor a másik, a hogy illendőbb. Így marad meg a becsület
mind a két félnél. De a párthoz állani és annál megmaradni csak
azért, mert az elv úgy hozza magával: ki látta azt? És szidni az
ellenfelet, noha becsületes ember és szidni a papot, <span class=
"pagenum"><a name="Page_30" id="Page_30">-30-</a></span> noha
keresztkomája. Ezt ő nem szereti. Hajdanában is voltak pártok, míg
a választásra mentünk s azt be nem végeztük. Akkor is voltak
összeütközések, csak úgy hevert a bevert fő szerteszélylyel, de
csak addig tartott a háboruság, míg haza jöttünk. Akkor békesség
lett és jövő alkalommal másként szólt a nóta.</p>
<p>És aztán azok a követjelöltek – ha rájuk gondol, a háta is
borsódzik bele. Jön egy tudós, jön egy ujságiró s azt mondja, hogy
őt küldte a központ. (Központ – miféle központ? Bánja is ő,
akármiféle központ.) Jön vasuton, hajtat fogadott kocsin, beszáll
más házába, hoz magával nyomtatott levelet s még azt kivánja, hogy
a választók adjanak neki társas ebédet. A helyett, hogy befogatná
jó négy lovát, bakra ültetné a Pista huszárt, oldalára kötné a
sáraranynyal kivert fringiát s azt mondaná: »Atyafiak, holnap
szivesen látlak benneteket barátságos ebédre«, a helyett hoz
magával esernyőt, papol órahosszant s elmondja: hogy van, mint van
angol, franczia, talián országban a világ sora. Törődik is ő azzal.
Úgyis az a baj, hogy angolt, francziát, németet oltottak már belénk
ötven esztendő óta.</p>
<p>Hejh nem így volt ez hajdanában. Ismerte követjelöltjét szopós
korától kezdve. Ismerte apját, anyját, egész uri familiáját.
Szolgabirája volt, viceispánja volt, nemes birtokostársa volt. Ha
hazajött az országgyülésről, akkor sem volt más, mint mikor oda
küldték. De hiszen próbálta volna csak megváltoztatni jó magyar
erkölcsét, soha se lett volna egyéb, mint világ csúfja. Ma már azt
sem szégyenli a követjelölt megvallani, <span class=
"pagenum"><a name="Page_31" id="Page_31">-31-</a></span> hogy ő
kormánypárti. Csak azt szeretné tudni, mi szükség van odafönn
Pesten kormánypárti követre? Meg van a kormány anélkül is s
legalább nem szükséges fejét törnie a fölött, mit csináljon saját
pártjával. Tud annak okozni elég bajt az is, a ki nem támogatja,
minek még oda támogató is? – Kormánypárti! Úgy beszél a kormányról,
mintha valami nagy becsület volna ahhoz közel állani! Csak legalább
meg ne vallaná. A követ lehet kormánypárti, de a kortes nem. Még
mikor a pénzügyminiszter mellett dolgozik is: akkor is a stemplit
szidja meg a finánczot. Ez már annak a rendje. Kortes gyomra utálja
a kormánypártiságot, mint a fürdővizet.</p>
<p>– Igazad van öreg barátom! Szomoru ez a világ most a fenekéig. A
választási törvény egész perrendtartás, a képviselő szegény ember,
a zsidó földes uraság, a kortes ütött-kopott öreg legény. Prókátor
és patika falura is kerül immár s a felköszöntést, szerelmes verset
és kortesnótát csak úgy árulják kinyomtatva, mint az álmoskönyvet,
vagy Zöld Marczi szomoru históriáját. Te vagy a lenyugvó múltnak
utolsó sugára, a politika költészetének utolsó lélekzetvétele.
Hunyd be szemeidet. A te világod nem e földről való. A hol te és a
te apáid vadruczára vadásztak: vöröshagymát nem tudsz te ott
termeszteni. Pedig ma már ebben rejlik az életnek bölcsesége. Nem a
becsület adja a pénzt, hanem a pénz adja a becsületet. Hunyd be
szemeidet, mert bizony még meg kell szoknod a vízivást is. Ezt
pedig már csakugyan meg nem érdemletted.</p>
<hr class="chap" />
<div class="chapter"></div>
<p><span class="pagenum"><a name="Page_32" id=
"Page_32">-32-</a></span></p>
<h3>MAGYAR RUHA, MAGYAR PAP.</h3>
<p>Hogy a magyar katholikus papság, kiváltképen pedig az alsó
papság, mindig hazafias volt és most is az: erről beszélni egészen
fölösleges, mivel hogy ezt Magyarországon mindenki tudja. Sőt hogy
a főpapok közt is minden időben találkozott hol egy, hol több
kiváló hazafi: erre is megoktat bennünket a történelem. A mi pedig
annyival inkább épületes dolog, mert a magyar főpapnak a király
adja a hivatalt és uraságot, még pedig valóságos uraságot, tehát
azt egészen emberi dolognak kellene tartanunk, ha főpapjaink inkább
járnának kedvében a bécsi udvarnak, mely a királyt tanácsával
vezeti, mint a nemzetnek, a mely bizony a bécsi udvar előtt nagyon
ritkán s akkor is nagyon rövid ideig állott kedvességben.</p>
<p>Másfelől azonban az is egészen igaz, hogy kivált Kollonich óta a
bécsi udvarnak sem igen lehetett panasza úgy »nagyban és egészben«
a magyar főpapság ellen.</p>
<p>De hát végre is én nem a főpapokról vagy legalább <span class=
"pagenum"><a name="Page_33" id="Page_33">-33-</a></span> főleg nem
azokról akarok most egyet és mást megjegyezni.</p>
<p>Hanem megjegyzem azt, hogy a katholikus alpapság a magyar
ruhához mindig hű maradt s hogy a magyar társadalom mívelt
osztályai között egyedül a katholikus alpapság az, mely soha egy
pillanatig se vált meg a magyar ruhától. Sem a nemzeti
elszunnyadásnak a bécsi kongresszus utáni idejében 48-ig, sem a vad
abszolutizmusnak idejében 50-től 59-ig. Volt idő, a mikor ügyvéd,
tisztviselő, nemes urak, bérlők, birtokosok, mind letették a
zsinóros nadrágot s mind felvették a plundrát és pantallont, csak a
plébános, ispán és paraszt maradt meg az ősi öltöny mellett.</p>
<p>A plébános persze csak annyiban, a mennyiben az egyházi öltöny
megengedte a magyar ruha használatát.</p>
<p>A corpus juris és a tripartitum Könyves Kálmán királyunk óta
természetesen nem szól arról, hogy a papok minő ruhát viseljenek.
És ez talán szerencse. Ha e jó, régi törvények a magyar ruha
viselését parancsolnák: Bécsben bizonyosan gondoskodtak volna már
arról, hogy e törvények eltöröltessenek.</p>
<p>Az érsekek, püspökök és apáturak, ha emberek szemei elé
kerülnek, ősi idők óta szakadatlanúl a hosszú, bő papi reverendát
viselik, hol szineset, hol feketét, a hogy egyházi állásuk vagy
izlésük hozza magával. De a hosszú, bő öltöny alatt rendszerint ott
volt régebben a zsinóros magyar nadrág s a feszes csizma.</p>
<p>Kopácsy József esztergomi érsek s primás szenvedélyes gazda volt
s ha ideje engedte, szeretett a gazda <span class=
"pagenum"><a name="Page_34" id="Page_34">-34-</a></span> ságnak
utána nézni. Veszprémi püspök korában egy tábla luczernavetést
nagyon sokba kerített a tiszt s a püspök saját szemeivel akart a
következő évben meggyőződni, mennyit ér a luczerna. Kiment a földre
s a pantallonos kasznár az útról mutogatta, mily szép a vetés.</p>
<p>– Nem ér az semmit, kasznár uram, tessék csak velem bejönni a
közepébe, ott kell azt megnézni.</p>
<p>Eső után volt, a luczerna harmatos volt s a kasznár féltette
czipőjét és új pantallonját.</p>
<p>– Kegyelmes uram, harmatos lesz a reverenda.</p>
<p>– Nem lesz az kasznár uram, csak jőjjön.</p>
<p>A püspök felhúzta a reverendát s alól olyan zsinóros nadrág és
fényesre mázolt magyar csizma volt, hogy magára vehette volna a
csizmadia czéh-mester is.</p>
<p>Kovács Zsigmond egykori veszprémi püspök se tette le a hosszú
száru czizmát és a magyar nadrágot. Ebben járt még az ostendei
tenger partján is, mikor ott fürdőzött.</p>
<p>Furcsán is járt e miatt egyszer.</p>
<p>Ugyanis sok orosz és lengyel zsidó is jár ott s ezek nagy része
is hosszú száru csizmában, noha nem magyar szabásúban. Tudni kell
pedig, hogy az ostendei nép épen nem szereti a zsidót s a
rakonczátlan, siheder kölykek gúnyolni, boszantani, kavicscsal
dobálni szokták a zsidókat. A zsidó bajuszt, szakált s gyakran
halantékfürtöt is visel, a minek Kovács Zsigmond püspök arczán
nyoma se volt. A kölykek csak csizmáját nézték s mert ez a
zsidókéhoz hasonló volt, őt is megdobálták. A rendőrségnek kellett
beavatkozni. No hiszen lett ebből derűltség, a mikor otthon
egyházmegyéjében megtudták az esetet. <span class=
"pagenum"><a name="Page_35" id="Page_35">-35-</a></span></p>
<p>A kálvinista papok időnként jobban elhanyagolták a magyar
öltönyt, mint a plébánusok. És ez annál csodálatosabb, mert hiszen
a kálvinista egyház hívei képviselték szakadatlanúl a tős-gyökeres
magyarságot s náluk volt a nemzeti érzelem a leggondosabban
kultiválva.</p>
<p>A protestáns egyház s annak mindkét nagy felekezete különösen
József császár idejében viseltetett Bécs és az udvar iránt nagy
hódolattal. József császár bocsátá ki a türelmi parancsot, a
püspökök és katholikus földes urak ellenében ő engedé meg
protestáns templomok építését: a protestánsok külsőleg is
törekedtek egyben-másban hálájukat és elismerésüket kifejezni.</p>
<p>Így jött sok protestáns s kivált kálvinista templom tornyára
azon időben a kétfejű sas. Ez azonban még hagyján, de némely
kálvinista templomban még belűl a falra is felfestették ama kétfejű
madarat, a mi annál furcsább, mert a kálvinistáknál a templomban
még Jézus-Krisztus képének festménye se foglalhat helyet, épen
Kálvin szigorú tanai miatt.</p>
<p>A magyar ruha viselése országszerte a szolferinói csata után
jött divatba. Először Pesten s aztán az egész országban. Először a
jogászoknál s aztán mindenkinél.</p>
<p>Még a pinczéreknél is, a mi pedig nagy szó.</p>
<p>Ez év őszén Sopronban jártam iskolába az ágostai lyceumban. A
maturitásra készülendő nemes ifjúság kebelében akkor három párt
állott fenn. A magyarok pártja, kiknek zömét a kemenesaljiak és
alföldiek képezték a kálvinistákkal együtt. A németek pártja,
kiknek <span class="pagenum"><a name="Page_36" id=
"Page_36">-36-</a></span> sorai a vasi és soproni Kraxelhuberekből
ujonczoztattak, de a kik azóta elszánt magyar emberekké alakultak
át. És végre a tótok pártja holmi Sturok, Hodsák és Balthazárok
akkor, részben magyarok, részben panszlávok most.</p>
<p>Olvastuk az ujságban, hogy Pesten magyar ruhát viselnek.</p>
<p>Nagy szeget ütött ez a magyarok fejébe. El kezdtünk a fölött
tanakodni: milyen lehet az a magyar ruha?</p>
<p>Mert hogy az a pötyögős nadrág és kurta dolmány, melyet a
rábavidéki és hansági paraszt visel, nem valami különös szép s a
maturitásra készülő ifjú Magyarországhoz épen nem illendő, a fölött
nem volt semmi kétség.</p>
<p>Különösen nagy gondot okozott az a kérdés, hogy a testhez simuló
feszes nadrág fekete posztóból vajjon miként állhat az ember fián s
vajjon a sétányon mit szólnának ehhez a soproni menyecskék!</p>
<p>Elhatároztatott, hogy ilyféle nadrág fölött szemlét kell tartani
úgy, a hogy az élő emberen szemlélhető.</p>
<p>De hát hol található ilyféle nadrág?</p>
<p>Hol másutt, mint a czenki plébánoson, a jó Tolnay Antalon, a ki
a legnagyobb magyarnak, gróf Széchenyi Istvánnak, a döblingi
szenvedőnek oly kedvencz papja?</p>
<p>Dictum-factum. Küldöttség ment Czenkre, hogy szemlét tartson a
plébánusnál a magyar nadrág fölött, hogy ennek mintájára új
öltönybe bujhasson a maturitásra készülő nemes fiatalság.</p>
<p>Szegény jó Tolnay Antal! <span class="pagenum"><a name="Page_37"
id="Page_37">-37-</a></span></p>
<p>A czenki templom roskadozó állapotban volt akkor. Ép úgy, mint
patronusa, a legnagyobb magyar. Széchenyi ez után néhány napra,
épen új évre, írt egy levelet a czenkiekhez s e levelet Tolnayhoz
küldé.</p>
<p>E levélben így szólitá a czenkieket, kiket 1848 óta nem látott s
aztán sem láthatott soha:</p>
<p>»Drága hazafiak, tisztelt magyar polgártársak, egykori hűn
szeretett jobbágyaim!«</p>
<p>E levélben arra hívta fel a czenkieket, hogy vele közös erővel
építsenek új templomot.</p>
<p>»Mi czenkiek – úgymond – édes és egykor oly boldog hazánk
véghatárán állunk. Czenk nyugot felé első hely, hol drága
anyaföldünknek szívünk és lelkünkbe belészőtt nyelvén dicsértetik a
királyoknak királya, a nagy Isten.«</p>
<p>»A nyomorultak szívrepedt fohászait meghallja ugyan Isten
mindenünnen és a lakosok erénye erdő közepett és a nyílt mezőn is
oltárt képez, melynek áldozata felhat az egekbe«…</p>
<p>Ez volt Széchenyinek a nagy pusztulás után első levele, melyet a
bécsi kormány kinyomatni nem engedett. Minő nyelven írtak és írnak
az igazi nagyok!</p>
<p>Tolnay oly buzgósággal látott a dolog után, hogy kegyura
óhajtásának eleget tehessen és pár hó múlva oly keserű zokogással
temette el a legnagyobb magyart!</p>
<p>– – De végre mi ifjabb nemzedék e plébánuson láttuk akkor a
legelső divatos magyar nadrágot. A világiaknál divatos, a papoknál
százados öltöny volt az. <span class="pagenum"><a name="Page_38"
id="Page_38">-38-</a></span></p>
<p>Divatos!</p>
<p>Gonosz szó ez. Ez ölte meg a magyar ruhát. Ez és a fényüzés és a
mi jó fajunknak oly sokszor emlegetett szalmalángja.</p>
<p>Akkor azt hittük: örökké tart a magyar ruha és azt soha többé le
nem teszszük.</p>
<p>Midőn a hírlapok tudtul adták, hogy az attilát és feszes
nadrágot Bécsben is széltében viselik: midőn Eugenia császárné
divatba hozta nők számára a kis pörge kanászkalapot; midőn külföldi
divatlapok, még a Bazár is, zsinórral ékítették a női
felöltönyöket: azt hittük, mi fogjuk ezentúl Európára ráparancsolni
a divatot.</p>
<p>Kemény Farkas is azt mondá, midőn Szebent bevette Bem: »Uj
mappát csinálunk Európának.«</p>
<p>Hajh azóta nagyot kopott, nagyot fogyott a magyarnak önbizalma.
Alig van belőle valami.</p>
<p>A magyar »divatnak« is vége van. Gróf Károlyi Ede akkor is
váltig integetett bennünket, ne csináljunk a magyar öltönyből
divatot és fényüzést, mert különben divat-divat s egyik a másikat
kiszorítja.</p>
<p>Úgy lett.</p>
<p>Szegény gombkötőkre megint bekövetkeztek a rossz napok. A
vitézkötésnek nincs kelete ma.</p>
<p>Egy győri gombkötő mondá az 50-es években, ki nagyon szerette a
bort:</p>
<p>– Ha egy kis jó bor, meg a tisztelendő urak nem volnának, a
gombkötőnek éhen kellene meghalni.</p>
<p>Most is elmondhatná. <span class="pagenum"><a name="Page_39" id=
"Page_39">-39-</a></span></p>
<p>Ám a tisztelendő urak csak tartsák meg a százados divatot s im a
katholikus lelkészeket kövessék, ha még nem követnék, a többi
lelkészek is.</p>
<p>Nagy Napoleon, mikor nagyon lenézte az olasz nemzetet, azt mondá
róla: »a pantallon-nemzet«. – Bizony a magyar is azzá lőn
immár.</p>
<hr class="chap" />
<div class="chapter"></div>
<p><span class="pagenum"><a name="Page_40" id=
"Page_40">-40-</a></span></p>
<h3>A NÉP DÜHE.</h3>
<p>Borsód-Kápolnán hihetetlen kegyetlenséggel gyilkolta meg a
felbőszült néptömeg az adóvégrehajtót.</p>
<p>Borzalmat kelt bennünk az a látvány, melyet az emberi vérengzés
elénk tár. Az embert mutatja az fel előttünk, de nem azt, melynek
feje az ég felé áll, szelleme az istenséggel rokon, szive
részvéttel és szeretettel tölt, hanem azt az embert, melyről Darwin
elmélkedik s mely százezer évek előtt testvéreivel, a fenevadakkal
együtt kóborlá be a mezőket és rengetegeket, hogy megölje azt, a mi
nála gyengébb s ha legyőzetik, még halálvergődése közt is fogaival
marczangolja szét legyőzőjét. Irtózatos az emberi állat, mikor
tömegben van és tömegben válik dühössé.</p>
<p>A düh és a gyilkos harag az embernek sajátsága s nem a fajnak,
nem a nemzetnek. A magyar faj sem nem kegyetlenebb, sem nem
lobbanékonyabb, sem nem boszúálóbb, mint Európának bármely művelt
vagy nem művelt nemzete. Sőt én abban a véleményben vagyok, hogy
minden európai nemzetnél a mesterkélt kegyetlenkedés <span class=
"pagenum"><a name="Page_41" id="Page_41">-41-</a></span> bűntettei
aránylag nagyobb számban jönnek elő, mint a magyarnál. Az angol,
franczia, spanyol, olasz és orosz népre nézve legalább ez
teljességgel igaz. E népek bűnügyi krónikái sokkal borzalmasabbak,
mint a magyaré. De én szentül hiszem, hogy a német se áll mögötte a
mi jó nemzetünknek. Bécsnek, Berlinnek és Hamburgnak esetei elég
borzalmasak arra, hogy Pitaval szemében elnyerjék előlünk az
elsőség díját.</p>
<p>Forradalmi harczról, agrárius lázongásról nem akarok itt
beszélni.</p>
<p>Fajunk a forradalmi harczokban nem szokott kegyetlenkedni.
1848-ban és 49-ben Lamberg meggyilkolásán kivül alig fordúlt elő
akár tömeges, akár orvtámadás. 48 után az abszolut hatalom
gondoskodott jól fizetett, sőt bérbe vett tollakról, melyek
utálatos színben tüntették föl a magyar függetlenségi harczot s
rablónak és kegyetlenkedő gyilkosnak a honvédet. De még a bérbe
vett tollaknak sem sikerült ez. A mit a szerbek és románok
cselekedtek védtelen magyarokkal: a csecsemők meggyilkolása, az
élők megégetése, az elevenen való megnyúzások, az iszonyú
megcsonkítások, mindezt vagy ezekhez hasonlót a magyar fajra
rábizonyítani nem volt képes senki.</p>
<p>A franczia forradalom eseményei közt irtóztató részletekre
akadunk. Kegyetlenkedések jönnek elő ezer és ezer számra, melyeket
vagy a féktelen népdüh, vagy a hideg, számító ész követett el.
Féktelen népdühnek kitörése nálunk is fordúl elő igen gyakran, de
hideg, számító észszel elkövetett kegyetlenkedés, akár békében,
<span class="pagenum"><a name="Page_42" id=
"Page_42">-42-</a></span> akár forradalomban, igen kevés. Ehhez –
szerencsére – nem igen ért a mi fajunk s ez bizony becsületére
válik.</p>
<p>Gyilkosság sok fordúl elő minálunk is, de orgyilkosság,
méregkeverés, sőt rablógyilkosság is igen kevés. S ha fordúl is
elő: annak legnagyobb részét nem magyar, hanem idegen származásu
egyén követi el. Az igazi magyar rabló, mint rabló, ugyan semmivel
se jobb a más fajta rablónál, de ha ellent nem állanak neki, ha fel
nem bőszítik: rendszerint nem veszi el életét annak, kit vagyonától
megfoszt. Ezt inkább olyan gonosztevők teszik, kik nem hivatásszerű
rablók, kik egy alkalommal vállalkoznak csak bűntettre s kik ezután
még tisztes helyet akarnak elfoglalni a társadalomban. Hideg
megfontolással oltani ki az emberéletet: ez az, mire magyar ember
igen ritkán vállalkozik. Ritkábban, mint bármely más európai
nemzetbeli.</p>
<p>Mégis sok emberéletet oltanak ki nálunk erőszakosan.</p>
<p>Düh, boszú, verekedési hajlam, versenygési viszketeg, vad és
vakmerő hetykeség, könnyelmű játék a halállal: ime ezek a magyar
fajnál a legtöbb emberölési és gyilkossági eset indokai. Csárdák,
korcsmák, búcsuk, vásárok, tisztújítások, követválasztások,
szüretek, lakadalmak: ime ezek szolgáltatják a legtöbb emberölésre
és gyilkosságra kedvező alkalmat.</p>
<p>Néha azonban rettenetesen tör ki a felbőszűlt nép dühe. Ily eset
a borsod-kápolnai vérengzés is.</p>
<p>Az ily eset hasonlítható legjobban az amerikai nép lynchelési
szokásához. Csakhogy míg a népboszú Amerikában <span class=
"pagenum"><a name="Page_43" id="Page_43">-43-</a></span>
rendszeres, addig nálunk csak szórványosan szokott előfordúlni.</p>
<p>Leggyakoribb eset, midőn a gyújtogatót tűzbe dobják s
megégetik.</p>
<p>Régebben s kivált 48 előtt ez gyakori eset volt. Ha egy faluban
rövid időközben több gyújtási eset fordúlt elő: a nép gyanúja
rendesen megjelölt valakit, férfit vagy nőt s igen sok esetben vén
leányt vagy urahagyott asszonyt, mint gyújtogatót. S ha aztán
akkor, mikor az ily gyanú már megerősödött, véletlenűl tűz ütött ki
s a gyanús egyén kézbe kerűlt: azt rendesen az égő házba vagy égő
kazal tetejére szokták lökni s ekként megégetni. Ily bűnpör száz
meg száz van a 48 előtti, de sok van a 48 utáni időből is. Ily
esetekben a tűz által megriadt s vagyona elvesztén kétségbeesett, a
rég táplált gyanú által őrült dühre gerjedt tetteseknek a
gyilkosságot egész mértékben beszámítani nem lehet s nem is szokták
a biróságok.</p>
<p>Más dolog az, mikor a falu rosszát, de nem azt, ki a
népszínműben előjön, hanem az igazit, szokták elemészteni. Gyakori
eset, hogy egy-egy faluban akad valamely elzüllött, vakmerő,
kétségbeesett egyéniség, ki lop, erőszakoskodik, beleköt
mindenkibe, fenyegeti az embereket minden rosszal s ha kiszabadúl a
börtönből: meg nem javul, hanem tovább folytatja istentelenkedését.
Ha a falu népe ezt már megúnja s ha látja, hogy a vármegye nem
képes e zenebona-embert megjavítani, vagy láb alól eltenni: gyakan
összebeszél s bármi kis ürügyre tömegesen ráront a falu rosszára s
agyonveri azt. Ez már tömegesen s meglehetős hideg vérrel
elkövetett <span class="pagenum"><a name="Page_44" id=
"Page_44">-44-</a></span> kegyetlenkedés. Ez az amerikai módra való
igazi lynchelés vagy népboszú. A biróságok természetesen ez esetben
elitélik a tetteseket, de jelentékeny mérvben alkalmazzák az
enyhítő körülmények számbavételét.</p>
<p>Az igazi népdüh azonban nem ilyen. Hanem olyan, a minő kitört a
kápolnai adóvégrehajtó ellen. Ez typikus eset, melynek azonban sok
párja van.</p>
<p>Egy községben például sok a közös birtok s rendezetlen a közös
haszonélvezet. A birtokosok egy része tagosítani akar, nagyobb
része s kivált a kisebb birtokosok tömege nem akar. Ha van egy
valamennyinél nagyobb földbirtokos s az akarja a tagosztályt: annak
személye ellen nem folyik a gyülölködés és az izgatás, de ha a
birtokrendezés élére valamely kisebb birtokos áll: annak személye
ellen gyakran hihetetlen mélységüvé válik a gyülölség. Férfiak,
nők, örege, apraja féktelen dühvel beszélnek róla s az emberek
egymást gyakran annyira felizgatják a legjobb, legbecsületesebb
ember ellen is, hogy annak életét folytonosan halálveszély
fenyegeti.</p>
<p>Szomorú példát tudok arra, hova fejlődhetik az ily fokozott
népdüh.</p>
<p>Volt egy barátom. Derék, kitünő, eszes ember, jó gazda, jó férj,
nemes gondolkozásu emberbarát, szegényeknek istápja, egyháznak,
iskolának, községnek támasza. 48-ban honvéd; – később az ötvenes
évek végén s a hatvanas évek elején egyik toborzó tisztje ama
titkos forradalmi hadseregnek, melyről Kossuth Iratainak III-ik
kötetében van tüzetes ismertetés. Magam is <span class=
"pagenum"><a name="Page_45" id="Page_45">-45-</a></span> nála
lettem mint ifjú beujonczozva e titkos hadseregbe.</p>
<p>Gombás Lajosnak hívták, szentgáli birtokos volt s községének
gyönyörű negyven ezer holdas határát akarta tagosítani s a jó,
becsületes szentgáli nemességet ezzel az elpusztulástól megmenteni.
Csak egyetlen lépés volt még hátra, hogy a tagosítás
visszatarthatatlanul megkezdődjék. De ezt a lépést nem tudta
megtenni, mert útját állotta a népdüh, mely hetek és hónapok óta
folyton izzott már ellene azok közt, kik a tagosztályt meg akarták
akadályozni.</p>
<p>Egy szép téli reggelen, 1865. január 7-én, épen barátaival s
birtokos társaival tanácskozott a községháznál; a nép oda tódúlt,
őt meglátta, egy-két bújtogató szó a düh kitörésére elég volt; a
község tanácstermébe betörtek, őt kihúzták s a templom előtt
irtóztató kegyetlenséggel agyonverték. Még rokonai közt is
találkozott, ki élettelen hullájába beleszúrta a vasvillát. S
találkoztak nők és gyermekek, kik a tiszta havon fekvő véres hullát
örömükben körülujjongták és körültánczolták, mint a hottentották a
leölt áldozatot.</p>
<p>Ez az eset borzasztó hatást gyakorolt akkor rám.</p>
<p>Eliszonyodtam a néptől, a mely dühöng s fenevadakat láttam
azokban, kik így bánnak a becsületes emberrel s a jó hazafival. De
aztán vérem csillapultával megismerkedtem az egykori gyilkosokkal.
Kissé nyers, de nem megromlott, erkölcsileg nem elveteműlt
embereknek találtam őket. Ellenállhatlan düh uralma alatt, alig
beszámítható állapotban, tömegesen, egy pillanat <span class=
"pagenum"><a name="Page_46" id="Page_46">-46-</a></span> folyamán
követték el az iszonyú tényt, s bizony tisztességes emberekké
váltak azon perczben, a mikor az igazságszolgáltatás keze szabadon
ereszté őket. Szentül meg voltak arról győződve, hogy maguk és
családjuk jóléte és jövendője a tagosztály megakadályozásától függ
s hogy ezt megakadályozniok sikerül, ha ennek bajnokát elteszik láb
alól. Halálát el is határozták sokszor, de annak hideg észszel
elkövetésére sohase vállalkozott senki. Az ellenállhatatlanul
kitört dühnek egyetlen pillanata ragadta csak el őket – a végzetes
tett elkövetésére.</p>
<p>Egy másik eset hivatalos elintézés végett jutott kezembe.</p>
<p>Suur községben a lakosok az egyik politikai párton, a jegyző a
másikon volt. Lelketlen kortesek mélységes gyülöletet szitottak
borozások közben a jegyző személye ellen.</p>
<p>A választás előtti izgalmas napok egyikén a tömeg oda ment a
jegyzői lakhoz s a jegyzőt bántalmazá. Ő pisztolyt ragadott s
önvédelme közben meglőtt s megsebesített egy ifjút. Az ifjúnak
halálhire terjedvén a faluban, a nép összefutott, a menekülő
jegyzőt elfogta s az utczán agyonverte s hulláját, vagyis hullának
vélt testét az iskolában kinyujtóztatta. Az erős fiatal jegyző
azonban magához jövén, az ablakon át megkisérté a menekülést. Erre
a düh újra fellángolt, újra elfogták, az utczára újra kivonszolták
s fél oldalára fektetve, fülébe fakarót illesztettek s fejszéket
hozván elő, a karónál fogva fülén keresztül fejét a földhöz
szegezték. Ez <span class="pagenum"><a name="Page_47" id=
"Page_47">-47-</a></span> nemcsak kínos, hanem egyúttal
hosszadalmas, iszonyú kegyetlenséggel elkövetett gyilkosság volt.
Ennek tettesei iránt sohasem tudtam kiengesztelődni s ellenük a
törvény szigorát óhajtottam alkalmazni.</p>
<p>A nép, mely ezt tette, nem magyar, hanem tót eredetű.</p>
<p>Általában a magyar faj által elkövetett tömeges kegyetlenkedések
nem is hasonlíthatók borzalmasságban azokhoz, melyeket a 31-iki
kolera-lázadáskor a tótok, 48-ban az erdélyi móczok elkövettek.</p>
<p>A népdühnek kápolnai kitörése, bármily borzasztó is különben,
egyúttal sok enyhítő körülményt is tüntet fel. A nép nem egy
helyütt nagyon el van keseredve az adókezelés közegei ellen s az a
szegény falusi földműves, kinek marháját, vetőmagját, ágybelijét
viszi el az adóvégrehajtó, nem igen tud különbséget tenni az
eszmékben, intézményekben és emberekben s dühe az ellen lángol fel,
kit közvetlenül lát s kiről alig tudja, hogy az csak alárendelt
tedd-ide tedd-oda közeg s nem maga a végrehajtó hatalom, hanem
annak csak vak eszköze. S aztán nem lehetetlen ugyan, de nem is
valószinü, hogy az első lövés és emberhalál nélkül is agyonverték
volna azt a szerencsétlen végrehajtót.</p>
<p>Az igazságszolgáltatásnak mindenesetre szomorú dolga lesz a
kápolnai esettel, de intézkedni kell annak tanulságai alapján a
kormánynak s törvényhozásnak is.</p>
<p>A népdüh, ha egyszer kitör, olyan mint a leütő villám. Okos
gazda megfogja a villámot, hogy kárt ne tegyen; – a népnek bölcs
vezetői meggátolják a dühnek és haragnak romboló kitörését.</p>
<hr class="chap" />
<div class="chapter"></div>
<p><span class="pagenum"><a name="Page_48" id=
"Page_48">-48-</a></span></p>
<h3>A RÉGI MEGYEI FIZIKUSOK.</h3>
<p>Hajdan nem volt annyiféle hivatalbeli orvos, mint mai napság a
vármegyében. Most a főfizikuson kívül a kórházi, pénzintézeti,
uradalmi és magánorvosokon kivül ott vannak a központi, a járási, a
községi és körorvosok, akik mind valamennyien hatósági orvosok.
Most ennek mind megvan az ő teljes joga és kötelessége a betegséget
üldözni s az egészséget költségessé tenni. Főképen pedig a
halálesetekről, betegségekről és veszedelmes balesetekről rovatos
íveket kitölteni, statisztikát készíteni.</p>
<p>Hanem azért voltak hajdanában is tudós doktorok és kirurgusok és
borbélymesterek, a kik egyformán gyógyítottak és nem gyógyitottak,
akiket a vármegye, ha szüksége volt az orvosi tudományra, egyformán
megkérdezett. A kit legközelebb ért, attól kért tanácsot. És pedig
felette rövid tanácsot. A kinek például beverték a fejét s abban
halt meg: annál a vármegye nem volt kiváncsi arra, hogy a tüdeje,
mája, lépe rendben volt-e? <span class="pagenum"><a name="Page_49"
id="Page_49">-49-</a></span></p>
<p>Egyáltalán a bonczolások, látleletek, megfigyelések, vélemények
és felülvélemények, egyetemi s orvostanácsi szaknyilatkozatok
szükségét sokkal kevésbbé vette észre a régi vármegye, mint a mai
divatos igazságszolgáltatás. Miért tagadnám: a mai fölfogásnak
igaza van. De azért az orvosi vélemények sokszor ma is csak oly
furcsák és tévetegek, mint voltak hajdanában.</p>
<p>Azonban a kérdést nem vitatom. Se tudományt, se törvénykezést
irni nincs szándékomban. Csak egy pár esetet akarok fölidézni
emlékeimből, miként járt a régi vármegye a régi orvosokkal, a régi
fizikusokkal.</p>
<p class="center">* * *</p>
<p>A híres Sobri Jóska meghalt ezelőtt hatvanöt esztendővel. A
lápafői erdőszélben találkozott össze huszonnégy pandúrral, egy
század ulánussal s vagy százötven fegyveres hajtóval. Neki is volt
hat legénye, köztük az öreg Pap Andor s a fiatal Liliom Jancsi. A
csata eredménye nem lehetett kétséges.</p>
<p>Az uhlánusokat b. Beust kapitány vezette. Bátyja a későbbi b.
Beust közös miniszternek. Sobri és társai sokáig lövöldöztek az
ellenségre a fák mögül, mit Beust utóbb megunt s rohamot vezérelt.
A híres haramiavezér szép aranyveretű Hunkár-puskájával vette
biztos czélba a kapitányt, de mielőtt lőne, körülnézett. Látta,
hogy Pap Andor és Liliom menekülnek, négy más társa pedig
összelőve-vágva. Eldobta a puskát, kirántott egy pisztolyt s azzal
magát agyonlőtte.</p>
<p>Ott volt közelben a járási kirurgus is. Valami Durcsány nevű
jámbor férfiú, ki menten odament a csata <span class=
"pagenum"><a name="Page_50" id="Page_50">-50-</a></span>
színhelyére, hogy a sebesült, de még élő haramiákat keze alá vegye.
Valami Szűcs nevű fiatal ember azt mondta neki:</p>
<p>– Hozzám ne nyúljon az úr, meg tudok én dögleni doktor nélkül
is.</p>
<p>Két golyó és három szurony járta keresztül s kardvágás is volt a
fején és mellén egy csomó. A kirurgus mérgesen szólt rá:</p>
<p>– De hiszen gazember, akasztófán kell neked meghalnod.</p>
<p>– Oda sem kell nekem doktor.</p>
<p>Lefogták erővel, úgy bírt vele csak a kirurgus.</p>
<p>– Hát ezzel mit csináljunk? – Kérdi egyik csendbiztos a járási
kirurgust, oda mutatva Sobri holttestére.</p>
<p>– El kell temetni.</p>
<p>Úgy lett. Eltemették bonczolatlanul. Reggelre kereszt is volt a
sírján, koszorú is a kereszten.</p>
<p>A vármegye megnyugodott a dolgon. Csak jó későre, miután a
helytartó-tanács kérdezősködött, hívta fel a vármegye a járási
kirurgust, hogy mit csinált Sobri holttestével, hol az obductionale
protocollum? A kirurgus azt felelte:</p>
<p>»Minek utána mind közönségesen meggyőződtünk arról, hogy az
istentelen duhaj rabló maga magát egy pisztolylyal agyonlőtte s
ekként saját életét kioltván, érdeme szerint való gyalázatos véget
ért: ennélfogva holttestének obdukálása szükségesnek nem
találtatott.«</p>
<p>Szinte lehetett egy kis igaza.</p>
<p class="center">* * *</p>
<p><span class="pagenum"><a name="Page_51" id=
"Page_51">-51-</a></span></p>
<p>A szentgáli kanásznak egy kanásztársa ketté vágta egyik karját
fejszével. Sokáig tartott a gyógyulás, sokára tarthattuk meg a
végtárgyalást.</p>
<p>– Mit kivánsz orvosi költségre? – Kérdi az alispán a sértett
kanászt.</p>
<p>– Semmit! – volt a felet.</p>
<p>– Mit kivánsz fájdalom dijúl?</p>
<p>– Semmit!</p>
<p>– Mit kivánsz munkamulasztásért?</p>
<p>– Semmit!</p>
<p>Eléje tartják a kanásznak a főorvosi véleményt, mely három íven
keresztül fejtegetette, hogy minő nagy volt a seb, milyen
életveszély származhatott volna belőle mennyibe került az orvoslás.
A kanász rá sem hederitett, csak annyit mondott:</p>
<p>– Beszélhet a doktor, a mit akar, de azt ne mondhassa senki,
hogy az én bőrömet megfizette.</p>
<p>S nem fogadott el semmit.</p>
<p class="center">* * *</p>
<p>1834-ben nagy késői fagy pusztította a túl a dunai gazdaságokat.
Vasvármegye elkezdett tünődni, mi az oka a kései fagynak s
lehetne-e az ellen mentőszert találni? Felhívták egyebek közt a
vármegyei fizikust is: adjon e tárgyban indokolt véleményt.</p>
<p>A fizikus véleménye az volt, hogy miután a kései fagy évenkint
összeesik a kökényfa virágzásával, tehát azt nem idézheti elő más,
mint a kökényfa. Ki kell tehát irtani a vármegye területéről minden
kökényfát <span class="pagenum"><a name="Page_52" id=
"Page_52">-52-</a></span> s meg kell keresni az ország összes
vármegyéit, de főképen a szomszéd vármegyéket, hogy a kökényfát
hasonlóképen irtsák ki mindenütt.</p>
<p>Zalavármegyében nem kisebb ember, mint Deák Ferencz szólalt fel
az inditvány elfogadása ellen.</p>
<p>Veszprémvármegyében is akadtak tüzes szónokok, kik Vasvármegye
átiratát pártolták. Végre felszólalt Kocsi Sebestyén Gábor tiszti
ügyész, kinek elméssége később az országgyüléseken országos hirűvé
vált:</p>
<p>– Én pártolom, – úgymond – nemes Vasvármegye közönségének
átiratát s egyetértek a vármegyei fizikussal, de sőt még meg is
toldom az inditványt. Minekutána köztudomásu ugyanis, hogy nálunk
nyáron felette kevés eső szokott esni s az aszály sok kárt okoz s
viszont azt is tudja minden ember, hogy a tyúkszem két-három nappal
rendesen előre megérzi az eső bekövetkezését: ennélfogva a nemes
vármegye szigorú büntetést szabjon mind azon borbélyokra és
kirurgusokra, nemkülönben magánszemélyekre is, kik nyári időn a
tyúkszemet kimetszik s ezáltal aszályt idézvén elő, embertársaiknak
sok nagy károkat okoznak.</p>
<p>A nemes vármegye elnevette magát s ekként Vasvármegye átirata el
nem fogadtatott.</p>
<p class="center">* * *</p>
<p>Volt vármegyémben a Schmerling-rendszer alatt egy esküdt: Németh
Imrének hivták. Jámbor, szelid ember volt, de zene-bonás, ha ivott.
Ugyanilyen természete volt egy birtokos nemes társunknak is, kit
Vámosi <span class="pagenum"><a name="Page_53" id=
"Page_53">-53-</a></span> Saáry Dénesnek hívtak, ki a Bach és
Schmerling rendszernek természetesen nem volt nagy barátja. Most
már meghalt mindakettő, sőt a harmadik is, kiről mindjárt szó
lesz.</p>
<p>A két férfi találkozott Devecserben. A találkozásból feleselés,
a feleselésből pedig az következett, hogy Saáry Dénes kiütötte az
esküdtnek három fogát.</p>
<p>Nosza fut az esküdt a járási orvoshoz visum repertumért. A
járási orvosnak Puposs Károly volt a neve. Adott az visum
repertumot.</p>
<p>A vizsgálat sokáig húzódott s végre tárgyalásra került az ügy.
Az orvosi látleletben ezt a furcsa mondatot találtam:</p>
<p>»Sértett előadása nyomán megvizsgálván a bántalmazott
testrészeket, úgy találtam, hogy három metszőfog kimozdulva
látszott lenni.«</p>
<p>Nem értettem a dolgot. Nem tudtam a látleletből felvilágosodni,
hogy a három fog kiesett-e, vagy nem, valósággal kimozdult-e, vagy
csak kimozdulni látszott.</p>
<p>A végtárgyalásra megidéztem a fizikust is, ki a visum repertumot
adta. Hogy mondaná meg élőszóval, mi történt a három foggal.</p>
<p>Megjelent. Kérdeztük, faggattuk, belevesztünk, de nem mentünk
semmire. Nem tudott többet, mint a visum repertuma, az pedig nem
tudott semmit.</p>
<p>Ott volt a sértett fél, az esküdt is. Bárgyú képpel hallgatta a
vitát, mintha nem is az ő fogáról volna a szó. Utóbb egy táblabiró
mérgesen rárivall, hogy mit bámészkodik, mért nem mondja meg: mi
történt a fogaival. <span class="pagenum"><a name="Page_54" id=
"Page_54">-54-</a></span></p>
<p>Erre fölkel, odajön a tanácskozó asztal mellé s kérdezi egész
tisztelettel, miről van szó?</p>
<p>– Az a kérdés, kiestek-e a fogai?</p>
<p>Az esküdt nem szól, hanem komoly képpel belenyúl a mellénye
zsebjébe, kivesz onnan egy maroknyi papircsomagot, kibontja a
papirt, kivesz belőle három fogat s leteszi a törvény asztalára.
Csaknem akkora fogak, mintha lófogak lettek volna.</p>
<p>A mérges táblabiró rákiált a fizikusra: Mit szól ehhez?</p>
<p>Erre az esküdt félrehárítja nagy bajuszait s kinyitja a száját.
Nagy szája volt, mint egy hippopotomusnak. Újjaival felső inyére
mutat. Nyilvánvaló lett, hogy három metszőfoga hiányzik.</p>
<p>A mérges táblabiró haragos arczczal kérdőleg ránéz a
fizikusra:</p>
<p>– Kérem, – szólt a fizikus, – abból, hogy a fogak hiányzanak, én
a tudomány szabályai szerint meg nem állapíthatom, hogy miért s
miképpen hiányzanak.</p>
<p>A fizikust összeszidtuk s elkergettük. Az összes iratokat pedig
felküldtük az egyetemre orvosi legfelső vélemény végett. S az
egyetem orvosi tanácsa a fizikusnak adott igazat.</p>
<p>Ettől kezdve minél kevesebbet alkalmatlankodtunk az
egyetemnél.</p>
<p class="center">* * *</p>
<p>Néha felette jól estek az orvosi tudomány szabályai.</p>
<p>Apám, mint nemzetőri parancsnok, 1848-ban kisded csapatjával
megtámadott egy futár »különitményt« <span class="pagenum"><a name=
"Page_55" id="Page_55">-55-</a></span> Jellasich bán hadseregéből s
a csetepatéban a horvát csapatnak mind a tizennyolcz embere
elesett. Miután zivataros idők jártak, a jövendőt biztosan tudni
nem lehetett, apám óvatosságból a holttesteket nem egy csomóban,
nem egy helyre s nem nyilvánosan temettette el, hanem bizalmas
emberek által éjjel, több sírgödörbe s félre eső helyekre.</p>
<p>1850-ben kijött a szigorú vizsgálat s keresték a holtakat és a
tetteseket. Nem találták egyiket sem. Akadt azonban a hosszú
vizsgálat alatt egy áruló, ki titkon feljelenté, hogy ő tudja, hol
vannak a horvátok tizennyolczan eltemetve.</p>
<p>Újra kijöttek a vizsgálatra, elmentek a megjelölt helyre,
felásták a földet és csakugyan találtak három csontvázat. Se
fegyver, se ruhamaradványok nem voltak a csontok körül. A csontokat
megmosatta a megyei fizikus. Úgy fehérlettek ott a nádi bozótban,
mint Varrus legionáriusainak csontjai a teutoburgi erdőben.
Utasíttatott a fizikus, adjon róluk visum repertumot.</p>
<p>A fizikus Röck János volt. Derék becsületes ember, alapos tudós,
jó hazafi. Adott visum repertumot és véleményt. Ennek döntő pontja
ekképpen hangzott:</p>
<p>»A föntebb előadott lelet adataiból az orvosi tudomány
szabályainak s a törvényes gyakorlatnak megfelelőleg
megállapítható:</p>
<p>1. hogy a talált csontok teljes korukat elért férfi egyének
csontjai;</p>
<p>2. hogy a talált csontokból se a halál neme, se a halál
bekövetkezésének ideje biztosan meg nem határozható <span class=
"pagenum"><a name="Page_56" id="Page_56">-56-</a></span> és nincs
kizárva annak lehetősége, hogy a halál három év előtt, de harmincz
év előtt is bekövetkezhetett;</p>
<p>3. hogy a talált csontok alakja és méretei semmi támpontot arra
nézve, hogy ezek valaha horvátok voltak, nem nyújtanak.«</p>
<p>E vélemény ellen Haynau zsandárjai semmi argumentumot felhozni
nem tudtak.</p>
<p class="center">* * *</p>
<p>Volt egyszer egy rendkivül érdekes perem, melyben egy 1794-iki
orvosi vélemény helyessége is kérdésbe tétetett.</p>
<p>Azzal vádoltak egy csomó zsidót, hogy megöltek egy gyermeket,
nyakát felvágták s így vérét vették. De miután a gyermek holttestén
s kivált nyakán vágásnak nyoma nem volt, a sédria orvosi
véleményhez folyamodott s e véleményt így iktatta
jegyzőkönyvbe.</p>
<p>»Azon cirkumstánciákra való nézve, melyeknél fogva a gyermek
vérének vétele alkalmatos tanúk által kétségen kivül való módon
megbizonyíttatott, noha torkán a sebnek helye nem látható,
vármegyénk hütös borbélya megkérdeztetvén, ugyanezen hütös borbély
konkludálta, hogy minek utána vérének vétele megbizonyosodott,
másképen a dolog nem történhetett, mint hogy a zsidók a vérontás
után a sebet valamiféle titkos írral bekenték és a bőrt
összeforrasztották.«</p>
<p>Kérdeztem Mihalkovicsot, a nagy tudóst, mi a véleménye ez orvosi
látleletről?</p>
<p>– Ez csak olyan múlt századbeli borbélybeszéd!</p>
<p>Bizony úgy van az. De mit mondanak majd száz esztendő mulva a
mai orvosi véleményekről?</p>
<hr class="chap" />
<div class="chapter"></div>
<p><span class="pagenum"><a name="Page_57" id=
"Page_57">-57-</a></span></p>
<h3>„GYANUJELEKRE EL NE ITÉLD FELEBARÁTODAT!“</h3>
<p class="center"><i>(Levél egy szerkesztőhöz.)</i></p>
<p class="right"><i>Budapest, jul. 27. 1889.</i></p>
<p class="i2">Tisztelt barátom!</p>
<p>Felhívtál és pedig különösen megtisztelő szivességgel, hogy
írjak valamit neked a nálunk divatos bűnvizsgálati módszer
árnyoldaláról s különösen arról, hogy e módszer mellett a személyes
szabadság jogát miként kimélik vagy nem kimélik részint a bűnügyi
nyomozásnak, részint a bűnvizsgálatnak közegei.</p>
<p>E felhivásnak most nem felelek meg. Hanem e helyett elmondok egy
esetet, mely velem történt köztisztviselői pályám kezdetén. Ez eset
élénk emlékezete kisért és kisér engem a közvádlói, a birói, az
ügyvédi, sőt a törvényhozói pályán is folytonosan. Többet tanultam
belőle, mint a mennyire Bentham, Beccaria, Carrara, Mittermayer s
általában korunk legnagyob büntetőjogi irói taníthattak. Mert a
büntető igazságszolgáltatás előkészitő intézményeinek egyikét oly
világosan feltárta ez eset előttem, a mint azt könyv és lángelme
nem teheti. <span class="pagenum"><a name="Page_58" id=
"Page_58">-58-</a></span></p>
<p>Rád bizom: közöld vagy ne közöld lapodban. Azt se bánom, most
közlöd vagy máskor. De ha közlöd, add e czímet neki:</p>
<p class="center">„GYANUJELEKRE EL NE ITÉLD FELEBARÁTODAT!“</p>
<p>Az eset a következő:</p>
<p>Ezelőtt huszonöt évvel apámtól átvettem Balaton-Füreden egy kis
szőlőt pinczével s két kis hajlékkal együtt. A szőlőt kivágattam s
1866-ban ujra elültettem. Az volt tervem, hogy saját asztalomon
saját termésem, saját borom legyen, míg élek. E tervemet az utolsó
években összerombolta a fillokszera. De ez nem tartozik ide.</p>
<p>Kis szőlőm szomszédságában van egy kis üres telek. Ezt nagyon
szerettem volna megvenni. A tulajdonos Vörös József füredi gazda
ember. Értelmes ember, jó szomszéd, gyerekkoromból ismerem magát
is, derék feleségét is, első szülött fiának én vagyok a
keresztapja. A telek megér száz forintot, igértem érte kétszázat,
de háromra tartotta. Ezt sokaltam, de később ezt is megajánlottam.
Akkor meg négyszázra tartotta s utóbb is kijelenté, hogy nem eladó.
Egy kissé bosszantott a dolog, azután megnyugodtam benne.</p>
<p>1867-ik évi áprilisban volt megyei tisztujitásunk. Engem tiszti
ügyésznek választottak.</p>
<p>Alig voltam két hetes közvádló, egyik nap délutánján, úgy két
óra tájban beáll hozzám Vörös József, a füredi szőlőszomszéd.</p>
<p>– Tekintetes komám uram, – úgymond, – ha délután négy óráig ad
nekem kölcsön vagy szerez számomra <span class="pagenum"><a name=
"Page_59" id="Page_59">-59-</a></span> kétszáz forintot: én azt két
hónap mulva köszönettel visszafizetem, a kamatokat is megfizetem s
azon kivül ráadásul odaadom azt a kis szőlőtelket.</p>
<p>Erre az ajánlatra nagyot néztem.</p>
<p>Nagyon szerettem volna azt a szőlőtelket, de hogy azt ingyen
adja oda nekem füredi gazda ember: e fölött nagyon el kellett
bámulnom. A dolog nem volt természetes.</p>
<p>Kérdeztem: mire kell a pénz s miért oly hamarosan?</p>
<p>Azt nem mondhatja meg, ez volt felelete.</p>
<p>Figyelmeztettem, hogy az a pénz rendes úton nem hozhat neki két
hónap alatt száz perczentet.</p>
<p>Biztosított, hogy neki többet is hoz, ezereket is hoz.</p>
<p>Azt mondtam: ilyen üzletet nem csinálok vele, hanem a
szőlőtelket megveszem s árát kifizetem, de csak úgy, ha megmondja,
mire kell a pénz.</p>
<p>Attól féltettem ugyanis, hogy a pénzt valamely kártyázó
kompániának, vagy szédelgő embernek akarja adni nagy igéretek
fejében. Ettől akartam megóvni.</p>
<p>Kereken kijelenté: nem mondja meg, mire kell a pénz.</p>
<p>A dolog gyanússá kezdett válni előttem. Kiváncsiságom,
érdeklődésem mindinkább fokozódott. Elkezdtem faggatni az
embert.</p>
<p>Végre úgy öt óra tájban megvallotta, hogy két hamisbankó-csináló
úr van Füreden, gépük fel van állítva, a nyomás tökéletes, de
papirosuk még nincs alkalmas, ezt beszerezni kell a kétszáz
forint.</p>
<p>Kérdeztem, hogy hívják azokat az urakat?</p>
<p>Az egyiknek neve Bezerédy, a másiké Balogh volt. Álneveknek
véltem akkor. <span class="pagenum"><a name="Page_60" id=
"Page_60">-60-</a></span></p>
<p>Kérdeztem: ő maga van-e az ügybe még belebonyolódva, vagy más
valaki is?</p>
<p>Megvallotta, hogy rajta kivül még a vörös Berecz bodnár is
részes, a két úr is ennél van szállva.</p>
<p>Kérdeztem: hol van a gép felállítva?</p>
<p>Azt mondta, hogy az én szőlőbeli hajlékomat szemelték ki
erre.</p>
<p>Rettentő haragba jöttem. Dühösen kérdeztem tőle: miként jöttek e
vakmerő gondolatra?</p>
<p>Elmondta őszintén, hogy azok az urak az ő pinczéjében (az én
szomszédságomban) mulattak s kérdezték: kié a szomszéd hajlék? –
Mondták nevemet. Erre azt kérdezték: ki és mi az az úr? – Mondták,
hogy én Veszprémvármegye tiszti ügyésze vagyok. Erre Bezerédy
örömmel felkiáltott:</p>
<p>– No ez jó lesz. Az ő hajlékában dolgozunk a géppel, ott nem fog
ránk gyanakodni senki.</p>
<p>Az izzadtság vert ki felindulásomban, míg e részleteket végig
hallgattam.</p>
<p>Elővettem az embert. Figyelmeztettem a bűnre s annak iszonyú
következményeire. Figyelmeztettem vagyonos helyzetére, derék
feleségére, kis gyermekeire, kiktől mind meg kell válnia, ha e
bűntény kitudódik.</p>
<p>Az ember megtört. Megbánta – úgymond – a mit tett, szeretne
megszabadulni.</p>
<p>De miként lehetne az?</p>
<p>Tanácsom az volt: ő jelentse fel az esetet nekem s akkor
büntetése csekély vagy semmi leend.</p>
<p>Erre nem volt hajlandó. Inkább meghal – úgymond <span class=
"pagenum"><a name="Page_61" id="Page_61">-61-</a></span> – mintsem
társait, kik benne bíztak, feladja, elárulja. Készebb velük
szenvedni s velük meghalni.</p>
<p>Tárczámból elővettem egy forintos bankjegyet. Az akkori jegy
barna nyomatos volt, később jött a piros, még később a zöld. Az
akkori bankjegyre apró betűkkel egy figyelmeztetés volt nyomva,
mely így kezdődött: »Die Nachahmung und Verfälschung dieser Noten
stb. húsz évi sőt életfogytiglani büntetéssel sujtatik.«</p>
<p>Ezt felolvastam az ember előtt s magyarul megmagyaráztam neki.
Halálra ijedt, könyezett, de a följelentésre nem volt hajlandó.</p>
<p>Végre esti tíz órakor megtört s hozzám intézett magánlevélben
saját keze irásával az esetet följelenté.</p>
<p>Elbocsátottam s megnyugtattam.</p>
<p>A mint eltávozott: rögtön megtettem a közvádlói előterjesztést a
vizsgálat, az emberek elfogatása s a gép és hamis bankjegyek
elkobzása iránt. Csak törvényszéki ülést kellett tartani.</p>
<p>Éjjel volt, tizenegy óra tájban volt az idő. Nehéznek látszott
most törvényszéket tartani.</p>
<p>Ha nem csalódom: május nyolczadika volt. Épen akkor megyei
állatkiállitás a gróf Zichy-Ferráris Bódog, most Todesco-féle
telken. Kimentem oda. Ott megtaláltam az egyik alispánt, Késmárky
Józsefet. Közöltem vele az ügyet. Rögtön fölkerestünk két
táblabirót és egy jegyzőt s pontban éjfélkor törvényszéket
tartottunk.</p>
<p>Egy óra mulva a vármegye egyik lovas katonája vitte a stafétát
Zalavármegye balaton-füredi szolgabirájához. <span class=
"pagenum"><a name="Page_62" id="Page_62">-62-</a></span></p>
<p>A szolgabiró, Mórocza Kálmán jó barátom, eszes, erélyes és
humánus ember. Még az igazak álmát aludta, a mikor berobogott hozzá
a megyekatona. Rögtön fölkelt, befogatott s hajnali négy órakor a
bankjegygép egy csomó félig kész bankjegygyel s a két bűnös
emberrel kezében volt.</p>
<p>A vizsgálatot úgy vezette, hogy a két füredi ember: Vörös és
Berecz, büntetlen maradt, Bezerédyt és Baloghot sok évre
elitélték.</p>
<p class="center">* * *</p>
<p>Ez az eset.</p>
<p>Most már tisztelt barátom, te mint jogász, felelj nekem a
gyanujelek elméletének alapján erre:</p>
<p>én alkudtam Vörös Józseffel a szőlőtelek megvételére;</p>
<p>én elfogadtam (mert tehettem volna) a szőlőtelket;</p>
<p>én adtam a hamis bankjegy készítéséhez papírra kétszáz
forintot;</p>
<p>az én szőlőhegyi hajlékomban állították fel a gépet s
készítették a hamis bankjegyet;</p>
<p>vajjon kell-e még több arra, hogy száz vizsgálóbiró közül
kilenczvenkilencz azonnal elvegye az ekként gyanusított ember
szabadságát s a nagy közönség kivétel nélkül elitélje az ekként
fogságba helyezett vádlottat?</p>
<p>Természetesen mindez nem történhetett meg túlzó óvatosságom
miatt, de bizony mondom: ma is komoly megilletődéssel gondolok e
különös esetre. Pedig közel negyedszázad múlt el azóta! Mily
hajszálon függ gyakran az ember jó hírneve és szabadsága!</p>
<hr class="chap" />
<div class="chapter"></div>
<p><span class="pagenum"><a name="Page_63" id=
"Page_63">-63-</a></span></p>
<h3>A HÍRES BAKONY ÉS A HÍRES SOBRI JÓSKA.</h3>
<p>A Bakony megint rossz hírbe jött. Megint azt hiszik
országszerte, hogy a Bakony tele van haramiával, emberirtó
rablókkal, gyilkosokkal, gyújtogatókkal. A lapok pár hét óta mindig
tudnak valamit Renkó bandájáról, utonálló czigányokról, szökevény
foglyokról, kik mind a Bakony rengetegeiben tanyáznak s nyúzzák a
szegény utasokat.</p>
<p>Pedig hát a Bakonynak régen kiírtották rengetegeit, Luczenbacher
fejszései régen keresztűl-kasúl járnak rajta s a moóri völgytől
Zala-Egerszegig s a Balatontól Pannonhalmáig hiába keresne az ember
négy-öt ezer holdnyi szálas erdőt egy darabban. A gyönyörű
bükkösöket és tölgyeseket szántóföldek, nyíres legelők és fiatal
vágások váltották fel; tömérdek helyen nyilvános az erdőpusztítás s
most már Veszprémtől Pápáig, Zircztől Csesznekig, Nagy-Vázsonykőtől
be Zalába sehol se borítja sűrű lombok árnyéka a jól kavicsozott
országútakat. A »szegény legények« is megfogytak egészen, csak a
»szegény emberek« szaporodtak el rettentően. <span class=
"pagenum"><a name="Page_64" id="Page_64">-64-</a></span></p>
<p>Hanem az igaz, hogy a Bakonynak félelmes rossz híre van. Mikor
Windischgrätz ránk rontott 1848 deczemberben, táborának szélső
szárnya Pápán ment keresztűl: egy osztrák ezredes egész
komolysággal mondá:</p>
<p>– Csak a Bakonyon tudjunk átmenni szerencsésen, azután már
kardcsapás nélkül foglaljuk el Magyarországot.</p>
<p>– S kitől félnek a Bakonyban? – kérdé Bezerédy prefektus.</p>
<p>– Hát itt vannak a csikósok, kanászok, pandurok, betyárok és a
híres Sobri vezér.</p>
<p>Bezerédy minden komolysága daczára is elnevette magát. A jó
német szentűl azt hitte, hogy csikós, kanász, pandur, betyár mind
külön fegyvernem és hadosztály, Sobri pedig valami híres
generális.</p>
<p>Sobri akkor már tizenkét év óta porladozott a lápafői határ
erdős domboldalán.</p>
<p>De az igaz, hogy a Bakony félelmes hírét Sobri Jóska alapította
meg. Hiszen előtte is voltak már e századokban híres haramiák, még
sokkal veszélyesebbek mint ő. Zöld Marczi, Becskereki, Palatinszki,
Angyal Bandi; de ezekről még nem írtak akkor a lapok; miután lapok
nem is léteztek s különösen nem írtak az osztrák lapok. Sobri
föllépése abban az időben, a harminczas évek közepén történt, a
mikor már volt bizonyos hírlapirodalom nálunk is s a mikor a bécsi
kormány és bécsi sajtó mindent elkövetett, hogy nemzetünket rossz
hírbe keverje a művelt világ közvéleménye előtt. A legkisebb
kihágásból is rablóhistóriát csinált és Sobrit oly híressé tette,
mint Rinaldo Rinaldinit. <span class="pagenum"><a name="Page_65"
id="Page_65">-65-</a></span></p>
<p>Sobrinak egyébiránt itthon is nagy reklámot csináltak, noha ő
arról alig tudott valamit. Kezdetleges lapjaink sokat irtak róla, a
népdalok felkapták nevét, népszínműben is felhasználták nevét,
alakját s képzeletköltötte hőstetteit. Eredetének homályos volta s
örökre eltűnésének villámszerűsége is alkalmas volt arra, hogy
nevéhez a népies mesék és legendák egész sorát kössék.</p>
<p>A Duna-Tisza közén sokáig hitték és sokan hiszik ma is, hogy
egyik Vay gróf volt Sobri voltaképen. Túl a Dunán pedig szentűl meg
voltak sokan győződve, hogy Sobri senki se volt más, mint a
becsehelyi Csúzy híres vagyonos családnak egyik tagja, kinek nagy
nemesi telkét ma is Csúzy-háznak hívják Pápán. Betyáros modorú,
délczeg, bátor, nagyúri alak volt ez. Mint ifjú nem tűrte az apai
ház fegyelmét, a huszas évek elején eltűnt hazulról. Sok csavargás
után – mint maga mondogatta – csikóssá lett a Bácskában s tíz évi
bújdosás után a negyvenes évek elején jelent meg Pápán s élvezte s
érvényesíté nemesi nevét, jogát és nagy birtokát. S miután eltűnése
Sobri szereplésével esett össze: jó barátai és ellenségei egyaránt
azt suttogták, hogy ő volt Sobri, senki se más. Vay Józsi gróf
pedig szándékosan tréfálta meg a világot azzal, mintha maga is
hinné a róla költött meséket, melyek épen azért határozott alakban
képződtek ki s maradtak fenn róla.</p>
<p>Sobri Jóska pedig nem volt se Vay, se Csúzy, hanem egyedűl csak
Sobri, sőt még ez sem voltaképen. És én <span class=
"pagenum"><a name="Page_66" id="Page_66">-66-</a></span> most
elbeszélem magának és bandájának történetét híven és igazán, minden
romantika, minden túlzás nélkül. Elbeszélem azért, hogy a sok
mesének véget vessek s hogy ifjabb írótársaim ismerjék azokat a
viszonyokat, melyek a Sobri-világot szükségképen megteremtették s
hasonló körülmények közt megteremtenék most is.</p>
<p>Sobri Jóska egy endrédi vasmegyei kanásznak volt fia Baltavár
mellett. Apját s őt magát is igazán Pap Józsefnek hívták, Sobri
neve csak álnév volt, melyet a haramia-élethez választott. A század
elején ez közönséges szokás volt legalább túl a Dunán, sőt a
juhászok, kanászok közt a Bakonyban most is szokás. Sobri társai
közt például ott voltak: Mógor, Zsidó, Fűmag, Kalarábi, Franczli,
Bódai, Virrasztó, Liliom, Csuha, Görhes, Czifra. Ez egy se igazi
családi név, ez mind haramia álnév. Társai voltak például: Milfajt,
Pap Andor, Király Jancsi, Pityerész Istók. Ezeknek más neveit nem
ismerem, de csaknem bizonyosnak tartom, hogy ezek se az igazi
nevek. Sok társát csak egyetlen keresztnév után ismerte maga Sobri
is. Ilyenek voltak: Ádám, Peti, Pista, eredetileg mind szökött
katonák, dezentorok, mint akkor mondották.</p>
<p>Sőt még Sobrinak nevét se tudta minden társa s ez igazán
sajátságos.</p>
<p>A lápafői véres harcz után, melyről később szólok, elfogtak és
Szegzárdra bevittek egy haramiát. A neve volt Varga István.
Összevágva, lőve, zúzva, törve büszkén vallott a fiú mindent s
bátran ment az akasztófa <span class="pagenum"><a name="Page_67"
id="Page_67">-67-</a></span> alá. De mikor azt kérdezték tőle, hogy
Sobri elesett-e Lápafőnél, azt felelte:</p>
<p>– Nem tudom. Azt se tudom, melyik volt a Sobri. Mi csak úgy
ismertük egymást: Pista, Jóska, Ferkó. Én tőlem sem kérdezték a
nevemet, én se kérdeztem senkitől.</p>
<p>A megyei urak nem hittek neki, pedig igazat mondott. E
titkolózásnak meg volt a jó oka akkor is és később is.</p>
<p>Egyszer húsz év előtt volt a kezemen egy szegény legény. Ha jól
emlékszem, épen annak az Oroszlán Palinak bűntársa, a kit mint
megyei fiskus egykor én ítéltettem el s a ki most mint szökevény
fogoly Renkó Kálmánnal az úrkuti erdőben együtt találtatott. Annak
a szegény legénynek Hatlábú volt a neve s igaz nevét sehogyse
akarta megvallani. Zalamegyei juhász volt s hiába kutattam igaz
neve után.</p>
<p>Egyszer bejött hozzám a szeretője s engedelmet kért, hogy
tisztát és ennivalót adhasson be Hatlábúnak s beszélhessen vele. De
ő igaz néven nevezte a betyárt, melyet már elfeledtem. Szeretője
kérelmét teljesítém s Hatlábút hivatalszobámba hozattam s ott
szemrehányólag mondtam neki, hogy íme tudom már igazi nevét ettől a
leánytól.</p>
<p>Hatlábú megütközve s aztán mély szomorúsággal mondta a
leánynak:</p>
<p>– Szerencsétlen, mennyi keserűséget okoztál te most szegény öreg
szüleimnek. És azután hogyan legyek én most becsületes ember
valaha, ha mindenki tudja a vidéken, hogy a vármegye kezébe
jutottam. <span class="pagenum"><a name="Page_68" id=
"Page_68">-68-</a></span></p>
<p>Íme az álnév használatának valódi oka. Gyöngédség a szülék iránt
s számítás arra, hogy az ifjúság kitomboltával s a büntetés
kiszenvedésével valamikor becsületes emberek közé számíttassék még
a haramia is.</p>
<p>Sobri apja nagyon istenfélő, kegyes ember volt. Minden búcsura
elment Kis-Czellbe s minden vasárnap térdepelve látták imádkozni a
baltavári templomban. Ha mondták neki, hogy üthetett el tőle fia
annyira, azt felelé:</p>
<p>– Igaz, hogy rosz gyerek volt s nem is tudom, hol van, talán el
is vette már az Isten, de hogy a Sobri az én fiam volna, azt el nem
hihetem.</p>
<p>Holta napjáig sohase hitte igazán, hogy az ő fia volna ama hires
haramia.</p>
<p>Sobri nagyon szép fiú volt, nagyon elkényeztették a falúbeli
leányok és menyecskék, szeretett szépen öltözködni s a kocsmán
mulatni s hogy pénzhez juthasson, disznót lopott.</p>
<p>Megcsípték, elítélték, kiállta a börtönt és botot, de mikor
kiszabadúlt: újra lopott. Újra a vármegye kezére került s ott, mint
csinos, tiszta és ügyes fiú, börtönbüntetésének vége felé a várnagy
konyhájára került pecsenyeforgatónak.</p>
<p>Innen megszökött s Fényes Istók nevü bajtársával szövetkezve,
kirabolta a kolomposi számadójuhászt. Társát elfogták,
felakasztották, ő maga megugrott.</p>
<p>Ez történt 1835 évi májusban. Ettől kezdve lett hajléktalan
rabló, erdei haramia. <span class="pagenum"><a name="Page_69" id=
"Page_69">-69-</a></span></p>
<p>Első társai: Milfajt, Mógor, Király Jancsi, Pap Andor és
Franczli valának.</p>
<p>Milfajt Ferkó volt Sobri bandájában a vezér után a
legtekintélyesebb legény. Legértelmesebb is volt, iskolába járt,
írni, olvasni jól tudott s ponyvairodalmú művekből egy kis kézi
könyvgyűjteménye is volt, melyet a bokodi erdőben ásott el, mikor
megsebesűlt. Valamikor urasági inas volt kanász korában és Sobri
legbizalmasabb emberének őt tartották társaik is, a hatóságok is.
Közel másfél évig, 1836 őszéig Vas-, Sopron- és Győrvármegyékben
űzték portyázó rablásaikat, leginkább papok, zsidók, birkások
ellen. Abban az időben a bérlőket nevezték túl a Dunán
birkásoknak.</p>
<p>Mógor igaz neve Nagy Jancsi volt. Veszprémmegyében
Nagy-Szőllősön született, apja Zichy Manó gróf jobbágya volt.
Katonafogdosás elől ugrott meg s lett duhajjá és Sobri társává.</p>
<p>Király Jancsi szökött katona, Pap Andor kanász volt. Származását
egyiknek sem tudom. Pap Andor örökre eltünt és senki se tudja
bizonyosan, hova lett. Egyike a legérdekesebb mesés alakoknak.</p>
<p>Franczli igaz neve Kaufmann Ágoston volt. Ez két társával,
úgymint Babóthi Istókkal és Páli Józseffel, kit haramia néven Bodri
Ferkónak neveztek, 1831 évi áprilban szökött meg a fraknai
sopronmegyei börtönből és több évi bujdoklás és betyárélet után
Sobrihoz csatlakozott. Mikor Sobrit elérte végzete: ez a Franczli
két szökött társával, azután Virrasztóval, később Pap Andorral
alkotott külön rablóbandát. Társai lassankint <span class=
"pagenum"><a name="Page_70" id="Page_70">-70-</a></span> részint
elhagyták, részint elvesztek és ekkor ő 1838-ban Nagy Jancsi
vezérlete alá szegődött, de mikor ezt társai kivégezték, megint ő
lett haramiavezérré.</p>
<p>Sopronmegye 1836 nyarán megúnta már a rablásokat és Sobri ellen
katonát kért, mozgósítá egész pandurseregét és népfelkelést is
rendezett, kihajtván Sobri üldözésére, mint a megyei végzés mondja,
»a föld népét.« Tudniillik a jobbágyságot.</p>
<p>Sobri ekkor átvonúlt Veszprém- és Győrmegyékbe s végrehajtván a
tüskevári és tornai rablásokat, elhatározta, hogy nagy számra
felszaporodott seregét két részre osztja. Felének Milfajt vezetése
alatt átadja Veszprém-, Fehér- és Komárommegyéket, maga pedig
megtartja Győrt, Vast és Zalát. Mielőtt azonban e tervét
megvalósította volna, még két feltűnő rablást vitt véghez, melyek
utóbbika volt végzetes sorsának kezdete. E két rablás volt a kónyi
és szolgagyőri.</p>
<p>Kónyban, Győrmegyében az uradalmi számtartót rohanta meg s a
győri káptalan pénztárát vette magához 1836 évi október 10-én. A
pénztár nem volt üres, mert a jobbágytized már eladva volt. A
pénztáron kívül elvitte a kasznár értékesebb ingóit is, fegyvereit,
ezüstjét, ékszereit.</p>
<p>Mikor mindezt összeszedték, a kasznár neje sírásra fakadt. Sobri
kérdezte sírásának okát. A kasznárné azt mondta, hogy holnap jön ki
egyik kanonok Győrből a pénztár átvételére s miután Sobri minden
ezüstjét elvitte, tisztességesen asztalt se teríthet az uraságnak.
<span class="pagenum"><a name="Page_71" id=
"Page_71">-71-</a></span></p>
<p>– Egyék a pap – mondá Sobri – fakanállal, Jézus se ezüstkanállal
evett.</p>
<p>– Hát mi mivel eszünk? kérdi az asszony.</p>
<p>– Hányan vannak a familiában, kérdé Sobri.</p>
<p>– Heten.</p>
<p>Erre Sobri hét pár ezüst evőeszközt visszaadott a
kasznárnénak.</p>
<p>Volt a háznál egy felnőtt fiatal csitri lányka is. Ez is sírt a
rablási művelet alatt.</p>
<p>– Hát maga lányasszony mit siránkozik itt a fülembe? kérdé
Sobri.</p>
<p>– Hogyne siránkoznám, felelt a lányka, mikor két hete kaptam
ujdonatúj aranygyűrűmet és kendtek máris elviszik.</p>
<p>– No egy csókért visszaadom, felelte a haramia.</p>
<p>A lányka habozott.</p>
<p>– Ne viszologj tőlem babám, rivalt rá hetykén Sobri, ma még se
lányt nem csókoltam, se pálinkát nem ittam.</p>
<p>Erre a lányka oda ugrott, megfogta a haramia két fülét s
hangosan megcsókolta arczát. Aranygyűrűjét azonnal visszakapta.</p>
<p>Itt Sobri huszannyolczad magával volt. A fent említett öt társán
kívül még vele voltak Fekete Jóska, Ádám, Hobics Gyuri, Lakat
Miska, Recze Marczi, Csuha Anti, Laczi, Liliom, Babóthi, Virrasztó,
Nagy Jancsi, Pityerész Istók, Bucs Józsi, Cser Miska, Pista, Czifra
Miska, Páli Józsi s még egy pár.</p>
<p>A haramia csapat ezután Győr-, Veszprém- és Komárom <span class=
"pagenum"><a name="Page_72" id="Page_72">-72-</a></span> megyék
összeszögellő határain mulatott s űzte apróbb rablásait hol együtt,
hol különválva.</p>
<p>Ugyanez év deczember 6-án Milfajt a csapat másik felével
Pápa-Teszéren rabolta ki a bérlőt, ki a falun kívül lakott. Itt a
haramiának jó kedve kerekedett, a pinczéből hozatta fel a bort, a
faluból dudást hozatott, a cselédleányokat és menyecskéket
berendelte s társaival együtt hajnalig tánczolt. Jó kedvében a
bérlőnek is visszaadta pénzének egy részét, sőt hajnalban a
bérlővel váltatott fel egy 25 frtos bankjegyet s minden leánynak öt
forintot adott ajándékba.</p>
<p>Pár nap mulva maga Sobri, legjobb legényeit véve magához,
végrehajtotta Veszprémmegye északi részén a szolgagyőri rablást. Ez
deczember 8-án este történt.</p>
<p>Szolgagyőr ura Hunkár Antal volt, a legvitézebb inzurgens
ezredes az 1809-iki franczia beütés alkalmával. Nagy tekintélyű
közbirtokos, több országgyűlésen követ, hírneves liberális hazafi,
1848-ban a Batthyány-miniszterium alatt veszprémi főispán, 49-ben
Debreczenben főrendiházi tag.</p>
<p>A kastély a század elején épűlt ódon épület, egyemeletes egy
domb tetején, körűlvéve gazdasági épületekkel. Sobri estennen
lopózott oda társaival, körülvette a kastélyt, minden cselédet
rászegzett fegyverrel beterelt és összehajtott egy pinczébe s aztán
nehány társával bement a kastélyba Hunkárhoz. Bátran beköszönt e
szóval:</p>
<p>– Jó estét tekintetes uram, én volnék Sobri Jóska, a nevem után
tudja már, miért jöttem. <span class="pagenum"><a name="Page_73"
id="Page_73">-73-</a></span></p>
<p>Hunkár felugrott, fegyverhez akart kapni.</p>
<p>– Sohase bántsa tekintetes uram azt a puskát – szólt Sobri –
látja, hogy hozzánk közelebb van a fegyver és aztán úgy se lenne
annak semmi haszna. Ha tetszik, megnézheti, hogy minden cselédje a
pinczében van megkötözve. Két legényem elkíséri.</p>
<p>Ekkor észrevette Sobri, hogy az úrnő nagyon meg van ijedve,
láthatóan reszket. Oda ment hozzá.</p>
<p>– Tőlem ne féljen a tekintetes asszony, Sobri Jóska kezén még
nincsen másnak vére, nem is lesz, de kérje meg a tekintetes urat,
hogy gyorsan végezzünk, mert nekem nincs sok időm.</p>
<p>Az úrnő magához tért s németül oda szólt férjének, hogy adjon
oda mindent.</p>
<p>Mást tenni úgy sem lehetett. Hunkár nem állott ellent, csak arra
kérte a haramiákat, hogy nejét ne bántsák.</p>
<p>– Egy hajszála se görbül meg, szólt Sobri.</p>
<p>Erre összenyaláboltak mindent. Pénzt, aranyat, ezüstöt, Hunkár
díszruháinak lánczait és ékszereit, ezüstsarkantyúit s minden
használható fegyverét, ezek közt egy aranynyal kivert damaszkcsövü
puskát is.</p>
<p>Végül Sobri az úrnő kezén gyürüket látván, kezdte lehúzni ezeket
is.</p>
<p>Hunkár ingerülten szólt:</p>
<p>– Hát ez a becsület gyerekek? Nem megigértétek, hogy nőmet nem
bántjátok?</p>
<p>De Sobri nem tudta legyőzni rabló természetét.</p>
<p>– Nekünk is jó lesz ez tekintetes uram, nekem is van szeretőm,
annak is kell. <span class="pagenum"><a name="Page_74" id=
"Page_74">-74-</a></span></p>
<p>Hunkárt ez nagyon elkeseríté. Annál inkább, mert neje a nagy
izgatottság miatt sulyosan megbetegedett. E jelenetről Hunkár még
aggkorában is nagy keserüséggel nyilatkozott.</p>
<p>Elvégre a rablók értékes terhükkel eltávoztak, de előbb az
uraságra rázárták az ajtókat s keményen elzárták a pinczét is,
melyben megkötözve kinlódtak a cselédek. Csak 9-én reggel tudtak
kiszabadulni. Sobri ekkor már árkon-bokron túl volt.</p>
<p>De a szolgagyőri rablás aztán fordulópontot képez a Sobri világ
történetében. Eddig csak papok, zsidók, birkások, pásztorok voltak
Sobri áldozatai, de Hunkár nagybirtoku és tekintélyes nemes volt,
tagja a szent koronának s az ő esetét most már másként fogták fel a
vármegyék és kormányszékek.</p>
<p>Hunkár rögtön ment Budára a nádorispánhoz és Bácsbe a
királyhoz.</p>
<p>Hunkár nem törődött téllel, rossz úttal, ott hagyta még a beteg
feleségét is és lóhalálában hajtott Bécsbe, hol a kanczelláriánál
levő barátai segélyével csakhamar kihallgatást nyert az uj
királynál Ferdinándnál. Miként terjeszté elé panaszát, azt ma már
szórul-szóra senki se tudná, de Hunkár maga nem egyszer beszélte,
hogy a királynak többi közt e szavakat is mondá:</p>
<p>– Én omló véremmel védelmeztem meg felséged trónját, családját
és birodalmát a franczia császár ellen és felséged nem tudná
megvédelmezni az én szegény falusi hajlékomat egy haramiabanda
ellen?</p>
<p>Szintén Hunkár beszélte, hogy a gyenge idegzetü új <span class=
"pagenum"><a name="Page_75" id="Page_75">-75-</a></span> király
szemmel láthatólag megrezzent, sőt reszketett ez erőteljes hangon
kiejtett kemény szavakra s akadozva bár, de határozottan megigérte,
hogy minden rendelkezést megtétet Sobriék kipusztítására.</p>
<p>Hunkár innen a nádorhoz ment Budára. A nádor személyesen is jól
ismerte őt nemcsak az országgyülésekből, hanem a győri csatából is,
melyben a felkelő nemesi hadsereget maga a nádor vezette s melyben
Hunkár bámulatos vakmerő vitézséggel kűzdött és sok sebbel maradt a
csatatéren s csakis hű lovászának önfeláldozása mentette meg
életét. A nádornak ezt mondá:</p>
<p>– Én hű vitéze és igaz bajtársa voltam fenségednek, mikor
hazánkat és királyunkat együtt védtük és most nemesi hajlékom
védelmét kérem fenségedtől.</p>
<p>A nádor is megigért mindent.</p>
<p>A király és nádor igérete nem maradt puszta szó. Mind az udvari
kanczelláriától, mind a helytartótanácstól lovas sürgöny
gyorsaságával adatták ki a szigorú és megfelelő intézkedések a
vármegyékhez s a budai katonai parancsnoksághoz, Sobriéknak minden
áron és haladéktalanul üldözésére.</p>
<p>Sopron, Győr, Vas, Veszprém, Zala rögtön felállitotta a
statariális biróságot.</p>
<p>Ez öt vármegye ötszáz pandurt központosított a rablók
bekeritésére.</p>
<p>Ezenkivül a szolgabirák közbenjöttével népfelkelés rendeztetett
mindenütt, hol a rablóknak nyomait vélték az ifjabb és erőteljesebb
jobbágyokból. A költségeket a vármegyék és uradalmak viselték.
<span class="pagenum"><a name="Page_76" id=
"Page_76">-76-</a></span></p>
<p>Kalandszomjas nemesi ifjak is számosan akadtak, kik fegyvert
ragadva, a felkeléshez csatlakoztak.</p>
<p>Végre mozgósíttatott a katonaságtól egy csomó lovasság és
gyalogság s a szükséges helyekre vezényeltetett.</p>
<p>A Bakonyt csatárlánczokká alakitott tömegek vették körül és
nyomról-nyomra kerítették be és szorították össze Sobri csapatjait.
Az említett öt vármegyén kivül még Somogy, Tolna, Komárom és Fejér
is bevonatott a müködési tervbe s e kilencz vármegye állapota
valóságos hadjárat képében mutatkozott.</p>
<p>Mindez azonban abban a korban, a mikor vasútnak és távirdának
még híre sem volt s a téli zord időben pár nap alatt nem volt
foganatosítható. De mégis elég gyorsan következett be a siker.</p>
<p>A szolgagyőri rablás után ismét kétfelé osztá csapatját Sobri
Jóska. Milfajt a Vértes felé vonúlt, Sobri pedig a Balatonhoz és
Tihanynál átkelve, Somogynak és Tolnának tartott.</p>
<p>Milfajt Mogorral, Papp Andorral, Király Jancsival s még vagy
tizedmagával deczember 11-ikén a majki korcsmárost rabolta ki
Komárommegyében. S szokása szerint az éjjel ugyanabban a korcsmában
dőzsölt és mulatott.</p>
<p>Megjegyzem, hogy Milfajt és Pap Andor e vidékről való volt, mert
Milfajtnak itt élt neje és két kis leánya, Pap Andornak pedig a
közelfekvő Kéthely községben volt sógora, Gerhárd András nevű,
ugyanekkor törvénybiró. <span class="pagenum"><a name="Page_77" id=
"Page_77">-77-</a></span></p>
<p>Volt a majki korcsmában, a hol dőzsöltek, egy oroszláni tót is,
ki egy külön asztalnál csendesen iddogált önmagában. Előtte az
asztalon egy szál fagygyúgyertya égett.</p>
<p>Milfajt jó kedvében odament a tót asztalához s elvette előle a
gyertyát s a maga asztalára tette szó nélkül.</p>
<p>Az oroszláni tót, talán kissé ittas is volt, erre felhörkent s a
haramiát összeszidta. Milfajt rárívalt a tótra s puskáját félkézre
kapta s agyával nagyot ütött a tót vállára. A puska agya ketté
törött.</p>
<p>Erre Milfajt rettentő dűhbe jött s puskája csövét két kézre
kapva, a tótot agyon akarta csapni. De a tót az ütés elől hirtelen
az asztal alá bukott, a puska az asztalhoz ütődött, elsült s egész
töltése Milfajt bal czombján ment keresztül. A töltés sörétből
állott, csontot nem tört ugyan, de Milfajt azért leesett lábáról. A
seb és vérzés nagy volt.</p>
<p>Ez a puska is Hunkártól való volt s a néphit a nemezis kezét
látta e balesetben.</p>
<p>Hunkárnak nem volt gyermeke, de elhalt testvérjének volt két
árvája: Hunkár Miska és Sándor barátim, képviselők az utóbbi
országgyüléseken, de ekkor még gyermekek. A Milfajt-féle puska ezek
tulajdona volt s mikor a rablók ezt is el akarták vinni, Hunkár azt
mondá nekik:</p>
<p>– Az enyémet vigyétek gyerekek, de azt a puskát ne bántsátok,
mert az az árvák tulajdona.</p>
<p>– Hejh uram, mi vagyunk az igazi árvák, szólt hetykén Milfajt s
elvitte a puskát. <span class="pagenum"><a name="Page_78" id=
"Page_78">-78-</a></span></p>
<p>– No Ferkó, szólt Hunkár, megjárod azzal a puskával, az árvák
istene számon kéri tőled!</p>
<p>És csakugyan a puska lett Milfajtnak veszedelme.</p>
<p>A megsebesült haramiát társai felnyalábolták s még ez éjjel a
bokodi erdőre vitték. Faágból, hóhányásból csináltak neki árnyékot
s hóval borogatták súlyos sebjét. Ez éjszaka s a következő napon
itt maradtak.</p>
<p>Azonban orvosról és ápolásról kellett gondoskodni s azért a
következő éjszakán bevitték a sebesültet Kéthelyre, Pap Andor
sógorához, a már említettem Gerhárt András törvénybiróhoz. Ez egy
öreg asszonyt rendelt a beteg mellé ápolónak, ő maga pedig hírt
adott az esetről a járási főbirónak.</p>
<p>A gesztesi járás főszolgabirája Thaly Lajos volt, Thaly Kálmán
édes apja. Ő a hír vétele után haladéktalanul mozgósitá pandurjait
s egyúttal a komáromi várból katonát rekvirált. Az óvatosság
indokoltnak látszott, mert kis erővel szemben a haramiák bizonyára
megvédelmezték volna sebesült vezéröket.</p>
<p>Az elfogatás műveletét maga Thaly vezette esküdtjével, a még
most is élő öreg Milkovics Zsiga bátyánkkal, ki szintén több
országgyülésen át volt balközépi képviselő.</p>
<p>Én az elfogatás körülményeit egy Gangol Mihály nevű egykori
német őrmestertől hallottam, ki később falumban volt Matkovich
Tivadar ispánja. Ennek kellett katonáival a beteg haramia szobájába
törni s őt elfogni. S a jó német őszintén megvallotta, hogy mind ő,
mind társai reszkettek, mikor a szobába behatoltak, <span class=
"pagenum"><a name="Page_79" id="Page_79">-79-</a></span> oly rémitő
híre volt már akkor Sobrinak és Milfajtnak a katonák közt is.</p>
<p>Pedig előttük egy fájdalmában nyöszörgő súlyos beteg feküdt.
Igaz, hogy ágya mellett egy széken két töltött pisztoly hevert, de
mit használt az már akkor?</p>
<p>A rablót Komáromba vitték s az esetről rögtön értesítették
Veszprémvármegyét. Milfajt kérte, hogy engedjék meg neki, hogy
Kisbéren lakó ártatlan feleségével és két kis lányával
beszélhessen. Természetesen megengedték. Szívrázó volt az utolsó
találkozás.</p>
<p>Milfajtot 21-én vitték Veszprémbe. Az egész úton mindenütt, de
különösen Veszprémben összesereglett a nép, hogy Sobrinak főemberét
a híres Milfajtot láthassa.</p>
<p>Magas szélü kerek kalapot viselt. Kalapjának pereme ezüsttel
volt szegélyezve és fekete selyem nyakkendőjén is ezüst rojt
volt.</p>
<p>– Szép nyakravalód van fiam, mondá neki Micsky Lajos képviselő
barátom édes apja, akkor megyei főszámvevő Komáromban.</p>
<p>– Szebbet ád majd nekem Veszprémmegye nemsokára, felelt
nyugodtan a haramia.</p>
<p>Testhez álló prémes dolmánya, gyönyörüen kivarrott bakonyi szűr,
a hideg tél daczára is egy szál gatya, ezüst sarkantyús kordován
csizma s derekán egy értékes színes salikendő, ebből állott Milfajt
öltözete.</p>
<p>Egy Bucher Ferencz nevű veszprémi szentkép-festő le akarta
arczképét festeni. Milfajt ebbe csak oly feltétellel egyezett, hogy
a képet összetéphesse, ha neki nem tetszik. <span class=
"pagenum"><a name="Page_80" id="Page_80">-80-</a></span></p>
<p>Mikor a kép készen volt, sokáig komolyan nézegette a rabló.</p>
<p>– Meg van-e kend elégedve? – kérdezé a festő.</p>
<p>– Jól van no, – felelt a haramia – hanem már nekem szebb képeim
is voltak.</p>
<p>– Mifélék?</p>
<p>– Hát Zöld Marczié és Becskerekié, a kiket mindig magammal
hordoztam, de most nemrég elástam a bokodi erdőben. Minek legyen
másé?</p>
<p>Deczember 22-én állították a »talponálló« biróság elé, mint a
statáriumot akkor nevezték és karácson előtti napon 24-én
akasztották fel. Hullája éveken át látható volt az akasztófán.</p>
<p>Ez után gyorsan következett Sobri társainak pusztulása.</p>
<p>Mógor és Király visszamentek a Bakonyba s nehéz bujdoklás után
deczember végére Nagy-Szőllősre jutottak a Somlyó alá, Király
Jancsi szülőhelyére. A vármegyének híres pandurőrmestere volt akkor
Paál Dániel e vidéken. Ez nyomról-nyomra üldözte a két rablót és
1837 évi január 1-én este Szőke Péter nagy-szőllősi jobbágy házánál
megnyomta és elfogta őket.</p>
<p>Kegyetlen szokás volt akkor az elfogottat nyomban mindaddig
kinozni, míg minden bűnét be nem vallja. Így történt itt is. A két
haramia január 3-án állíttatott a biróság elé s 5-én akasztatott
fel Milfajt mellé. Ruhájáról mindkettő felismerte Milfajtot.</p>
<p>– No lásd, megint csak összekerülünk, szólt társához Mógor.
<span class="pagenum"><a name="Page_81" id=
"Page_81">-81-</a></span></p>
<p>Mógorról azt hallottam még, hogy ez kegyetlen és ravasz ember
volt, gyakran női ruhában járt s szegény öreg asszonynak alakjában
menekült. Épen így menekült egyszer Thaly Lajos főbiró kocsiján is
Nagy-Igmánd körül.</p>
<p>Pap Andor és a majki kaland többi részese ismét egyesült nehéz
bujdoklás után és folytonos üldöztetés közben Sobrival, de Sobri
csapatja teljes számban többé sohase jött össze, mert oly nagy
számú sereggel mind a menekülés, mind az élelmezés nehéz lett volna
vagy épen lehetetlen. Egyesek, sőt egyes kisebb csapatok külön
váltak s így kisérelték meg a menekülést.</p>
<p>Megyei fiskus koromban volt kezem alatt egy szép, erőteljes
betyár: Görhes Jancsi. Máskor talán elbeszélem történetét. Ennek
apja szintén társa volt időnként Sobrinak Görhes név alatt, mely
azonban csak fölvett haramia álneve volt. Mellesleg megjegyzem,
hogy fia már talán nem is tudta igazi családnevét.</p>
<p>Az öreg Görhes látta, hogy a haramia életnek nemcsak rossz vége
lesz, hanem előreláthatólag hamar vége is lesz s miután vér nem
nyomta lelkiismeretét, nagy dolgot határozott el magában.</p>
<p>Bement egyenesen Bezerédy főbiróhoz, megmondta bizalmasan, hogy
ő meg akar javulni és kegyelmet kér a vármegyétől. Bezerédy azt
mondá, hogy ő szót emel mellette, ha Sobri társai közül legalább
kettőt kézre ad élve. Görhes meggondolta a dolgot.</p>
<p>– Élve nem tudom tekintetes uram, – úgy mond – de halva
megpróbálom. <span class="pagenum"><a name="Page_82" id=
"Page_82">-82-</a></span></p>
<p>Görhes kanász volt s a baltavetéshez úgy értett, mint a kinai
jongleurök a késhajigáláshoz. Ötven lépés távolságról embernek vagy
disznónak le tudta biztosan vágni a fülét. Nem telt bele egy hét, a
dabronyi csárdában Sobri két bujdosó társát poharazás közben két
fejszecsapással agyon vágta. Az esetet maga jelenté be s a
zsákmányolt fegyvereket maga adta a kézhez.</p>
<p>A vármegye nem állította statárium elé, pár hónapot ült
Veszprémben s aztán megszabadult.</p>
<p>Sobrinak jelentékeny híres társa volt a vakmerő Fekete Jóska. Ez
sárvári, vasmegyei születésü s eredetileg kanász volt; Sobrinak
egyik legrégibb társa. Haramia neve egyszer Sipos Józsi, máskor
Zsidó Józsi s február 10-ike körül fogatott el a Dobos vidékén. Ez
a Dobos a Bakonynak egyik ága Zalában, a birtokviszonyok
tekintetében egészen rendezetlen roppant erdőség; – már akkor is,
később az én megyei időmben is, sőt még most is valóságos menedéke
a »szegény legények«-nek.</p>
<p>Fekete Jóskát Sümegen állitották a statárium elé. Bevallotta,
hogy résztvett a kónyi, tüskevári, tornai és szolgagyőri
rablásokban Sobri vezetése alatt. Nála találták meg Hunkár egyik
pisztolyát és egy ezüst sarkantyúját. Nyalka gyerek volt, kordován
csizmája piros szattyánnal volt kivarrva s bakonyi szürének
posztója alig látszott a rávarrt virágtól.</p>
<p>Február 16-án akasztották fel. Mikor hámba öltöztetve, felhúzták
már az akasztófára, szép beszédet tartott a néphez, intvén
különösen az anyákat, hogy jól <span class="pagenum"><a name=
"Page_83" id="Page_83">-83-</a></span> neveljék gyermekeiket,
nehogy az ő szomorú sorsára jussanak.</p>
<p>Ez a február 16-ika emlékezetes nap. Ekkor történt a lápafői
összeütközés is, melyben Sobri elesett.</p>
<p>Lápafő Tolnamegyében fekszik, de egészen a somogyi határon.
Hullámos és erdős vidék, kivált akkor nagyon erdős volt. Sobrit
Tamási és Szakcs felől szorították oda.</p>
<p>Körös-körül nyomában volt nyolczvan pandur, félszázad uhlánus
lovasság, a megyék által kirendelt népfelkelés s vagy huszonöt
fiatal nemes gyerek önkénytesen. Sobri az akkori hivatalos felfogás
szerint heted magával volt. Minden egyes emberére ötven üldöző
esett legalább.</p>
<p>Hogy Sobri azonban nemcsak heted magával volt, az én előttem
egészen bizonyos. Hiszen négyen halva maradtak ott, Varga Pistát
Szegszárdra vitték be; az pedig bizonyos, hogy Pap Andor, Recze
Marczi és Liliom Peti innen is megmenekültek. Ez már összesen
nyolcz s menekülhettek még többen is. Azonban ha kétszer heten
voltak is, ez még mindig eltünő csekélység az üldőzők nagy számához
képest.</p>
<p>Sobri és minden társa el volt szánva megát meg nem adni, hanem
halálig kűzdeni. Sobri nem egyszer mondá:</p>
<p>– Az én kezemen más vére soha nem szárad. Én csak egyszer fogok
vért ontani.</p>
<p>A magáét értette alatta.</p>
<p>Egy kis patak van ott a lápafői határban, a Magyarád-patakja,
melynek egyik oldalán letarolt ritka vágás, <span class=
"pagenum"><a name="Page_84" id="Page_84">-84-</a></span> másik
dombos oldalán ritkás szálas erdő volt akkor. Havas és zúzmarás
volt az erdő.</p>
<p>Pandurok és felkelők messze maradtak, de a lovasság és a lovas
csendbiztosok nyomon üldözték Sobrit. Ez a patak mögé a szálas
erdők szélére vonúlt társaival s bízva abban, hogy a lovasság a
gyöngén befagyott patakon talán nem tud áthatolni, ez állásból több
mint egy órán át folyton tüzelt a támadókra.</p>
<p>A támadók tömeges sortüzelése alatt egyik embere a másik után
esett el vagy sebesűlt meg. Végre közelegtek minden oldalról a
pandurok is. Ezt az ulánusok bátor kapitánya is észrevette, ő pedig
nem szerette volna, hogy a híres haramia vezért ne ő kerítse
birtokába, hanem a pandurok. Megsarkantyúzta tehát lovát s egy
közlegény kezéből kikapott lándzsával Sobri felé rugtatott s neki
ment a pataknak.</p>
<p>Sobri ezt jól látta. Puskáját megvizsgálta s a legbiztosabb
lőtávolban arczához emelé, hogy a kapitányt lelője. Azonban egy
pillantással körülnézett üldözőik nagy seregén, villámgyorsaságú
elhatározás lobbant fel benne, arczhoz emelt puskáját leereszté
maga mellett a földre s egy pisztolyt rántván elő, magát szíven
lőtte.</p>
<p>Egyetlen hang, egyetlen mozdulat nélkül rögtön meghalt. Piros
vére befesté a havat körülötte.</p>
<p>E jelenetet ugyanez a tiszt beszélte el apámnak s
hozzátette:</p>
<p>– Nem adtam volna magamért egy rossz garast, mikor a ficzkó
puskájának csövét láttam. Hanem ez bátor gyerek volt – tette hozzá.
<span class="pagenum"><a name="Page_85" id=
"Page_85">-85-</a></span></p>
<p>Sobri elestével társai megfutamodtak, a kik még épen valának.
Négy meg volt halva. Varga Pistát sebesűlten elfogták, Recze Marczi
és Liliom Peti gyorsan eltünt az üldözők látköréből. Pap Andort még
sokáig látták, a mint ment fölfelé a hegynek, s száznál több lövés
ment utána eredménytelenűl.</p>
<p>Ezzel be volt fejezve Sobri élete.</p>
<p>De be volt-e hát? Vajjon Sobri Jóska volt-e valóban az az
elszánt legény, a ki ott szíven lőtte magát? Ez a kérdés a
túladunai körökben, sőt országszerte is beszéd tárgya volt éveken
át és nagyon sokan élnek, a kik ma is hiszik, hogy nem Sobri volt
az, a ki ott a lápafői erdőben meghalt.</p>
<p>Nekem nincs semmi kétségem.</p>
<p>Igaz, hogy a holtat akkor nem agnoszkálták, nem bonczolták,
jegyzőkönyveket nem vettek fel róla, tanúkat nem hallgattak ki s
mindenféle hókusz-pókuszszal a hatóságokat nem zaklatták.</p>
<p>Hanem eltemették a holtat nyomban ott, a hol vére kiomlott.
Hiszen ki is lett volna ott Sobri tanúja. A kik ismerték volna,
azok vagy bújdostak, vagy meg voltak halva, vagy messze-messze
vidéken laktak túl a Balatonon és Bakonyon.</p>
<p>Finom varrású és kelméjű szorosan testhez álló prémes dolmány,
igen gazdag hímzésű szűr, csizma és gatya volt a hullán. A puska,
melylyel lövöldözött, Hunkárnak legszebb, legdrágább aranynyal
kivert damaszk fegyvere volt és a szűrkötőszíjat Hunkárnak
zománczos és drágaköves aranyláncza helyettesíté. Csak <span class=
"pagenum"><a name="Page_86" id="Page_86">-86-</a></span> a haramia
vezérnek lehetett osztályrésze mindez a szolgagyőri
zsákmányból.</p>
<p>Ez az egyik bizonyíték arra, hogy a halott nem volt más, mint
Sobri.</p>
<p>A másik az, hogy ettől kezdve Sobri örökre eltünt és élve soha
többé senki nem látta.</p>
<p>A harmadik az, hogy Sobrit úgy ismerték, mint huszonnégy éves
ifjút mintaszerű szép arczczal és termettel s a halott ifjú
csakugyan mintaszerű szép alak volt.</p>
<p>A negyedik az, hogy Recze Marczi, midőn később elfogták, nyilván
megvallotta és halálos óráján is megerősítette, hogy az az ifjú, a
ki Lápafőnél agyonlőtte magát, Sobri volt. – Íme ez már egyenes és
közvetlen tanú.</p>
<p>De nekem Kiliti Mózsa Mihály és Basa Szente János, e korszak
utolsó öreg betyárjai és Sobrinak jó ismerősei határozottan
állitották Sobri ottani halálát s állitották oly körülmények közt,
melyek nem engedik meg a feltevést, hogy engem félre akartak volna
vezetni. Kiliti Mózsa Mihályt, mint a halál révén álló öreget
kieresztettem a börtönből s ekkor önkényt száz meg száz leleplezést
közölt velem rég elfeledett rettenetes bűntényekről s a betyárvilág
ismert és ismeretlen alakjairól. A hány esetben elrendeltem a
vizsgálatot, az öreg mindenütt igazolva lett. Miért nem mondott
volna ez egyben igazat? Sőt hozzá tette:</p>
<p>– Én uram megnéztem Sobri sírját másnapon, sokan voltak ott
csodájára. Megnéztem egy hét múlva, akkor <span class=
"pagenum"><a name="Page_87" id="Page_87">-87-</a></span> is sokan
voltak ott. Aztán megnéztem két hét mulva, akkor már senkit sem
találtam ott, csináltam hát egy keresztet erdei faágból s oda
tettem sírja fölé. Pedig én kálvinista ember vagyok, de a
keresztet, ha sírhalomnál van, a kálvinista is tiszteli. Azt
gondoltam, legalább legyen a sírján egy kereszt, hiszen nem
akasztófán halt meg.</p>
<p>Az a hit egyébiránt, hogy Sobri nem halt meg Lápafőnél,
legnagyobb tápot nyert elfogott társának Varga Pistának
vallomásából.</p>
<p>Ez 22–23 éves ifjú volt, erős, bátor és zord, mint a vas. Bement
a vásárra, hogy jegyesének ajándékot vegyen. Épen katonafogdosás
ideje volt, ráfogták, hogy kóbor gyerek, elfogták, megkötözték,
besorozták egy granátos ezredbe. Onnan megszökött és Vasmegyében
csikósnak állt be. Később itt is felfedezték, innen is megszökött
és Sobrihoz állott.</p>
<p>A már nagyon is üldözött Sobrihoz épen négy nappal a lápafői
összeütközés előtt csatlakozott. Itt a fiu kapott a fejére két
kardvágást, oldalába egy lándsaszúrást, balkezének négy újját
levágták, jobb karját keresztűllőtték, így azután megnyomták,
megkötözték s bevitték Szegzárdra.</p>
<p>Az ütközetben úgy harczolt, mint az oroszlán s biráival szemben
is oly bátor volt, mint az oroszlán. – Hogy mit felelt a kérdésre:
Sobri volt-e az, a ki magát agyonlőtte, ezt már föntebb
közöltem.</p>
<p>Feleletének őszinteségét nem hitték s egyik bírája azt
mondá:</p>
<p>– Hazudsz te most is. <span class="pagenum"><a name="Page_88"
id="Page_88">-88-</a></span></p>
<p>Varga Pista komor arczczal végig nézte a birót s így felelt:</p>
<p>– Én hazudok? Ezzel a testtel? Mikor holnap úgyis felakasztanak?
Nem szégyenli magát az ur?</p>
<p>S büszkén elfordult attól a ki a halálra menőt sérteni
tudja.</p>
<p>Sobri halálával még korán se lett vége a Sobri láznak túl a
Dunán. Az életben maradt társak tovább bujdokoltak, a hajsza még
tovább tartott, sőt tüzesebb volt, mint eddig. Az emberek nem
hitték s a hatóságok még kevésbé hitték, hogy Sobri Jóska
elveszett, keresték hát nyomát s üldözték nevét és emlékezetét
szünet nélkül. A hol egy-két szegény legényt vagy bújdosó szökött
katonát együtt láttak, mindenütt Sobrit vélték ott lenni. Akadtak
haramiák is, kik Sobri nevében garázdálkodtak. S mert a bakonyi
haramiavezér fejére és társaira nagy díjak voltak kitűzve, feladó,
sőt árulkodó is elég jelentkezett. Mindez közreműködött arra, hogy
Sobri társai oly gyorsan, legalább aránylag gyorsan kiirtattak.</p>
<p>Veszprém-, Zala- és Vasvármegyék összeszögellése, Sümeg, Somlyó,
Devecser és Kis-Somlyó köze mindig buja tenyészetű telepe volt az
erdei betyároknak. Erdők, patakok, erdei legelők váltják fel itt
egymást nagy területekben. Sok a juhász, sok a kanász, kik
egymással versenyezni szoktak a tolvajlás ügyességében. A hogy túl
a Dunáról minden lopott lovat hajdan Kis- Kúnságba szoktak
átterelni: úgy hét-nyolcz vármegyének minden lopott juh- és
disznófalkája e vidékbe szokott <span class="pagenum"><a name=
"Page_89" id="Page_89">-89-</a></span> tereltetni. S az üldözött
szegény legénynek, a menekvő bujdosóknak e vidék juhászai és
kanászai lehetőleg segítséget, menedéket szoktak nyújtani.</p>
<p>Így volt ez az én megyei tisztviselősködésem idején is. Így volt
ezelőtt negyed századdal, mikor a Schmerling rendszer Patkóék és
Illésék ellen a katonai rögtönitélő biróságot állította föl. Így
volt Sobriék korában is.</p>
<p>A vármegyék sokat törték fejüket azon, miként lehetne e fészket
szétrobbantani. Zalamegye gyűlésén épen a Sobri-korban maga Deák
Ferencz is foglalkozott e kérdéssel s ő maga is pártolta a rendek
ama határozatát, hogy juhásznak, kanásznak ne legyen szabad se
hátas, se hámas lovat tartani. Deák Antal erélyesen ellenzé e
törekvést, azt mondván, hogy az állattartás s az ingó-jószág
megszerzésének joga oly föltétlen joga minden embernek, hogy e
jogot elkobozni semmi indokból nem szabad. S érdekes, hogy Deák
Ferencz tekintélyénél e kérdésben nagyobb nyomatéka volt Deák Antal
tekintélyének. Hiába vetették ellene, hogyha a pásztoroknak lovuk
nem lehet: akkor gyorsan nem menekűlhetnek s akkor jól fogják
magukat viselni. Az emberi jognak és az alkotmánynak szentsége
mindenek fölött való: mondá Deák Antal. S győzött.</p>
<p>A szakadatlan üldözésben Sobri társai szétszóródtak és sokan
Sümeg biztos menedékű vidékére vonúltak. De épen ezért idejöttek a
legügyesebb csendbiztosok és pandurhadnagyok s ide vezényeltettek a
legbátrabb pandurok is. <span class="pagenum"><a name="Page_90" id=
"Page_90">-90-</a></span></p>
<p>Február 21-én ezek Sobri három társát lepték meg Rigácson, Sümeg
mellett. Ezek voltak: Holics Gyuri, Lakat Miska és egy Ádám nevű
katonaszökevény. Ádámot és Holics Gyurit sikerült elfogni, ezeket
rögtön a sümegi talponálló biróság elé állították és 28-án
felakasztották.</p>
<p>Lakatos Miska elszánt ellenállás és folytonos lövöldözés után
itt megmenekűlt, de szakadatlan üldözésben hajszoltatott egész
éjjel s a következő egész napon. Február 22-én este bevette magát a
rendeki erdőbe s két napi harcz, éhség, szomjúság, futás és
álmatlanság után testben-lélekben kifáradva s télben hóban
megdermedve, egy dőlt fára leült s lehajtá fejét pihenni. Nehány
percz mulva itt is nyomába értek a pandurok. Nehány lövést még
váltott velök s azután egy pisztolyt rántott elő, felállt a dőlt
fára s odakiáltott a pandurokhoz.</p>
<p>– No hát kutyák, egyetek meg!</p>
<p>E szavakkal szíven lőtte magát s holtan esett le a dőlt fáról a
zúzmarás harasztba.</p>
<p>Sümeg közelében van Prága, a veszprémi püspökségnek egy kis
falucskája. A prágai erdőben volt a veszprémi püspöknek egy nyári
birka-akla. A zord téli és tavaszelei napokban éjszakánként ez akol
árnyékában húzta meg magát Sobri nehány bujdosó társa.</p>
<p>Egyszer, márczius végén, a pandurok ötöt leptek meg ott úgy
alkonyat táján.</p>
<p>Az egyik volt Recze Marczi; haramia nevén hol Fűmagnak, hol
Kalarábinak nevezték. <span class="pagenum"><a name="Page_91" id=
"Page_91">-91-</a></span></p>
<p>A másik volt Csuha Anti.</p>
<p>A harmadik Laczi nevü dezentor, családnevét sohase tudta
senki.</p>
<p>A negyedik volt Czifra Miska, haramia néven Peti.</p>
<p>Az ötödik volt Pista. Ennek családi neve is ismeretlen
maradt.</p>
<p>E két utóbbi tornamegyei volt a Bodvavölgyből. Kassán fogták el
őket, mint állítólag kóbor gyerekeket katonának, hogy a város ezzel
is kevesebb ujonczot adjon a maga részéről a hadsereghez. A két fiú
nem volt kóbor gyerek, csak vásárolni ment be Kassára. Először
könyörögtek, sírtak s kérve-kérték a szabadonbocsátást. Ez nem
használt. Azután ellenálltak s daczoskodtak. Ekkor lehúzták őket a
deresre. Azután nem szóltak semmit, hanem a legelső alkalommal
leütöttek egy káplárt s elmentek világgá. Átjöttek túl a Dunára s
beálltak Sobrihoz. Elszántabb legénye alig volt Sobrinak, mint e
két tornamegyei fiú.</p>
<p>A prágai megrohanásnál Recze, Csuha és Laczi megugrott. Czifra
Miska és Pista menekűlhetett volna, de úgy látszik, ők már
kifáradtak a folytonos üldöztetésben. Megállták a harczot s
meglövöldözték a pandurokat.</p>
<p>Este lett, besötétedett s a pandurok nem mertek az akolba
behatolni. E helyett felgyújtották az aklot s jó távolban
körülállták, hogy senki ne menekülhessen. De a két fiú nem is akart
menekülni. Lőttek, míg lőhettek s mikor a tető egyik fele égve
lezuhant, ők az izzó zsarátnokba egymást átölelve belefeküdtek.
<span class="pagenum"><a name="Page_92" id=
"Page_92">-92-</a></span></p>
<p>A pandurok megvárták míg a csűr leégett, bevárták a reggelt és
se embert, se holttestet nem látva, tovább álltak. Recze Marczi
vallotta meg május közepén a biróság előtt, hogy két társuk ott
égett s hogy ki volt e két társuk. A hamut és pörnyét szétszórták s
akkor találtak ott két megszenesedett csontvázat. Még akkor is
átölelve tartották egymást.</p>
<p>Rokonaik talán most is várják hazatérésüket!</p>
<p>Recze Marczi vagy másként Fűmag se élt ezen túl már sokáig. Őt
Laczival és Csuka Antival együtt május 17-én a padári vágásban
szintén Sümeg közelében lepték meg és kerítették be a biztosok.
Heves ellenállás után Laczi elmenekült, de Fűmag és Csuha kézre
kerültek s május 29-én Sümegen fölakasztattak. Fűmag részletesen
bevallott mindent. Bevallotta, hogy a lápafői összecsapásnál ő is
jelen volt s határozottan állította, hogy maga Sobri Jóska volt az,
a ki ott szíven lőtte magát. Ő fedezte föl, mint említém, a két
tornamegyei fiúnak prágai katasztrófáját is. Egy nagyon elterjedt
hírt is megczáfolt. Általánosan azt beszélték ugyanis, hogy mikor
Sobri Veszprémből és Zalából kiszorítva Somogyba menekűlt, a
szántódi réven Tihanynál lakodalmas népnek öltözve, pandurok
társaságában hajózott át, a révésznek szép leánya kísérvén őt, mint
állítólagos mennyasszonya. Fűmag azt mondá: ebből egy szó se igaz,
ők Sobrival a Balaton jegén menekűltek át.</p>
<p>Hogy Laczi a padári meglepetés után hova lett: ez soha ki nem
tudódott. Többé neve elő nem fordul; híre, hamva elenyészett.
<span class="pagenum"><a name="Page_93" id=
"Page_93">-93-</a></span></p>
<p>Emlitettem, hogy a lápafői vérengzésből megmenekült Liliom is.
Ezt keresztnéven hol Petinek, hol Jancsinak nevezték. Ez egy időre
nyom nélkül eltünt, 1838-ban azonban valamely kisebb bűntény miatt
elfogatott és a szegszárdi börtönbe vitetett. Innen szeptemberben
megszökött s a híres Pap Andorral együtt egy nyolcz főből álló
bandát alakitott. Leginkább Tolnában űzte a szegénylegénykedését s
az erélyes üldözés elől gyakran menekült a Dunán át
Kis-Kunságba.</p>
<p>A túladunai betyárok gyalogszerrel szoktak járni. Ott az erdők,
szakadékok, hegyek, völgyek miatt a ló használhatlan. Sobri és
társai alig ültek lovon valaha. De Liliomnak a Kis-Kunságban lóhoz
kellett szokni.</p>
<p>Ő talán az öreg Petrovics korcsmájában is megfordult. Petőfi
legalább sokat hallhatott róla s híres lovas ügyességéről. Legalább
úgy énekli meg:</p>
<div class="poem">
<div class="stanza"><span class="i0">Emberül megült ő
minden<br /></span> <span class="i0">Paripa hátán;<br /></span>
<span class="i0">Le nem vetette volna a<br /></span> <span class=
"i0">Hétfejü sárkány.<br /></span></div>
<div class="stanza"><span class="i0">S a hol vele
elvágtatott<br /></span> <span class="i0">Gyors
paripája.<br /></span> <span class="i0">Majd megveszett a
falusi<br /></span> <span class="i0">Lyánság
utána.<br /></span></div>
</div>
<p>A költő azzal végzi költeményét, hogy Liliom Peti nyakravalója
elvégre is hóhér kötele lett. Ez ily értelemben nem felel meg a
valóságnak.</p>
<p>Liliom Petit 1838. évi márczius 25-én a szabadszállási határban,
a városnak Balázsi nevü pusztáján egy tanyai <span class=
"pagenum"><a name="Page_94" id="Page_94">-94-</a></span> házban
szorították meg a pusztázó hadnagyok. Liliom harmad magával volt s
az ajtókat eltorlaszolva, kétségbeesetten védte magát. Délutáni 3
órától 7-ig tartott kölcsönösen a lövöldözés s ekkor a sötét este
beállván, a hadnagyok a tanyát rágyújtották. Két társa megadta
magát rögtön, de ő tovább is ellenállt.</p>
<p>Végre a ház feje fölött kezdett égni s füst és zsarátnok majd
megfojtották. Ekkor kinyitotta az ablakot s kikiáltott, hogy
megadja magát.</p>
<p>– Add ki előbb fegyvereidet, kiáltották vissza a hadnagyok.</p>
<p>Liliom kidobálta a puskáját s pisztolyát.</p>
<p>A hadnagyok ekkor kötelet vetettek be hozzá, hogy azzal kötözze
meg magát s azt kösse nyakára is. A kétségbeesett s egyébként is
megsebesült betyár megtette ezt is, hisz a tűz már égetni
kezdte.</p>
<p>Mikor a hadnagyok meggyőződtek, hogy a kötél nyakán van, egyik
oda szólt hozzá:</p>
<p>– Szép szóra nem akartál kutya kijönni, hát most majd kijösz
másként!</p>
<p>S a hadnagyok és legények megfogták a kötél végét s a nyomorult
sebesültet a kötélnél fogva vad erőszakkal az ablakon át vonszolták
ki. Mire kihúzták: csontjai összetörve, nyaka kificzamodva s maga
halva volt.</p>
<p>A hatóságok ezért valószinüleg megdicsérték a hadnagyokat. A
lapok minden megjegyzés nélkül közölték e hihetetlen
kegyetlenséget. A legvadabb haramiák se voltak akkor
embertelenebbek, mint igen sokan a társadalmi rend hivatalos őrei
közül. <span class="pagenum"><a name="Page_95" id=
"Page_95">-95-</a></span></p>
<p>Sobri főbb emberei közül már csak Pap Andor és Franczli voltak
életben.</p>
<p>Franczli több mint egy éven keresztül rejtőzött valahol
társaival együtt, vagy azoktól külön válva a nélkül, hogy nyomára
jöttek volna. Ép oly ügyesek és szerencsések voltak egyelőre társai
is: Babóthi Istók, Bodor Ferkó, Cser Miska, Bucs Józsi, Virrasztó,
Pityerész, Nagy Jancsi és a többiek, kiket Sobri maga mellől az
1837-ik év elején elszélyesztett, hogy ő is, ezek is könnyebben
menekülhessenek.</p>
<p>Az 1837-ik év vége felé egyébiránt már a vármegyék tevékenysége
is csillapodott. A statáriumokat abbahagyták, a katonaságot
visszaküldték, a pandurokat állomásaikra visszahelyezték s
rendszeres haramia-banda alakulástól nem tartottak.</p>
<p>Csalódtak. A következő évben Sobri szétugrasztott legényei ujra
veszélyes bandát alakitottak, melynek központja Franczli volt.
Tagjait fentebb elősoroltam.</p>
<p>Ezek közül Babóthi Istók nyomtalanúl eltünt. Maga emésztette-e
el magát, vagy agyonlőtték valahol, vagy visszatért a társadalom
kebelébe: nem tudom. Franczli és társai, mikor elfogták őket, nem
adtak róla semmi fölvilágosítást.</p>
<p>Pap Andor is örökre eltünt, mint már többször emlitém. Lápafőnél
még látták menekülni; Liliommal együtt volt, de ennek sorsát
elkerülte; utoljára Franczlival volt egy társaságban, de elhagyta
ezt is idejében. Kiliti Mózsa Mihály azt mondá nekem, hogy
élemedett kort élt s úgy halt meg, mint igaz ember. Annyi bizonyos,
<span class="pagenum"><a name="Page_96" id=
"Page_96">-96-</a></span> hogy egyike lőn a Sobri társaság
legmerészebb alakjainak.</p>
<p>Virrasztó is eltünt, legalább a vármegye kezére soha nem került.
Ez részt vett a lángi rablásban Fehérmegye területén, a gyulakeszi
rablásban Zalamegye területén és a dobronyi, sandorkai és peterdi
rablásokban Veszprémmegye területén. Azután önként elhagyta a
haramia társaságot és életet. Hol élt tovább és miként: nem tudom.
Fia az én időmben, mint juhász élt s egykor vádlottként állott
hatóságom előtt.</p>
<p>Ezek eltüntével Nagy Jancsi lett a haramia-banda vezére s
Franczli is önkényt ennek vezetése alá húzódott. Ez a Nagy Jancsi
nyers, vad, kegyetlen s még társaihoz is igazságtalan ember volt.
Eredetét s igaz nevét nem ismerem. E banda tettei közt nevezetes a
gyulakeszi rablás.</p>
<p>Gyula-Keszi Zalamegyében fekszik Csobáncz vára tövében. Az e
vidéki lakosság Csobáncz várát is csak gyulakeszi várnak nevezi. Az
uradalom az Eszterházy herczegeké s ez időben is bérben volt.</p>
<p>A sáskai gulyás a Dabas szélén ellensége volt valami ok miatt a
bérlőnek s azért Nagy Jancsi bandáját a bérlőre vezette.</p>
<p>A bérlő idejében észrevette a rablókat, az ajtókat eltorlaszolta
előttük s fegyverrel védte magát. Heves lövöldözés fejlődött ki
közte s a támadók közt.</p>
<p>A harcz éjszaka folyt s a lövöldözésre se mert senki a bérlő
megszabadítására sietni. Nejét a rablók agyonlőtték, ő maga
Pityerész Istókot lőtte mellbe. Végre <span class=
"pagenum"><a name="Page_97" id="Page_97">-97-</a></span> a rablók
behatolni nem tudván, sebesült társukat magukkal vitték s a lakást
a bérlőre rágyújtották.</p>
<p>A haramiák a Dobosba vonultak vissza s ott tanácsot tartottak a
fölött, hogy mit csináljanak Pityerész Istókkal. Hosszas
tanácskozás után azt határozták, hogy sebesült társukat kivégzik,
nehogy betegen a hatóság kezébe jutva, esetleg árulkodó vallomást
tegyen. A kivégzés módjául a lenyakazást választották s azért fejét
fejszével levágták. E műveletet egyik se akarta végrehajtani, míg
végre a vezér Cser Miskának parancsolta, agyonlövéssel fenyegetvén,
ha parancsát végre nem hajtja.</p>
<p>Ezután Borbást, haramia néven Máté Miskát és Magyar Jancsit
vették magukhoz a bandába. Mindkettő zalai pásztorgyerek volt.</p>
<p>A gyulakeszi rablás után Zalamegye újra mozgósítá pandurerejét s
a rablókat csakhamar kiszorítá a megye területéről. Ezek most
Veszprém megyébe Zircz tájékára, a magas Bakonyba vonúltak. Néhány
napon át nyári időben a borzavári erdőn Zircztől nyugatra
tanyáztak.</p>
<p>Ekkor már vezérük: Nagy Jancsi sokat vétett ellenük. A rablott
zsákmány fölosztásában igazságtalan s társaihoz minduntalan durva
és kegyetlen volt. Elhatározták hát, hogy törvényt látnak fölötte s
ezt a borzavári erdőn meg is tették.</p>
<p>Mindenekelőtt elvették fegyvereit s forma szerint tanácsot
tartottak fölötte. Halálra itélték egyhangúlag. A határozat szerint
Bucs Józsi lőtte agyon s aztán nyakát Cser Miska vágta el
fejszével. <span class="pagenum"><a name="Page_98" id=
"Page_98">-98-</a></span></p>
<p>– Hadd lássa ő maga is, – mondá a haramia – mire tanitott ő
engem a Dobosban.</p>
<p>Ilyen vérengzés Sobri életében sohase történt se maguk közt, se
védtelen emberekkel szemben.</p>
<p>Innen a rablók Bakony-Bél és Pápa felé portyáztak, most már
megint Franczli vezetése alatt. Szeptember 11-én az iharkúti
csárdában mulattak, mikor 8 óra tájban a pandurok őket
megtámadták.</p>
<p>A rablók bevonultak a csárdába s nagy elszántsággal védték
magukat éjfélig. Török Imre pandurt meglőtték, de közülők is
agyonlövetett Cser Miska meg Bodri Ferkó és Bucs Józsi súlyos
lövési sebeket kapott. Ekkor Franczli megadta magát. Őt és két
sebesült társát másnap Veszprémbe szállították, hol a talponálló
biróság elitélte őket. A halálos itélet szeptember 16-án hajtatott
végre.</p>
<p>A banda legújabb két tagja Máté Miska és Magyar Jancsi is
csakhamar kézre került Bakony-Tamásiban. Ezekre nem bizonyult be,
hogy rablásban részt vettek volna, a statárium nem itélte el őket,
hanem átadta a rendes biróságnak. Pár évig raboskodtak s aztán
megszabadultak.</p>
<p>Így végződött a Sobri-világ. Így vesztek el Sobri és társai. Ők
tették rosz hirűvé túl a Duna erdős vidékeit s különösen a Bakonyt,
melynek többnyire svábokból álló jámbor lakossága csakugyan nem
szokott a törvénynek ellene szegülni. A Bakony a Sobri-világnak
mind előtte, mind utána teljesen biztos volt mind személyre, mind
vagyonra. Még a lókötés se volt ott <span class="pagenum"><a name=
"Page_99" id="Page_99">-99-</a></span> annyira divatban, mint
például Fehér- és Tolnamegyében. Juhász, kanász lopott és lop ugyan
ma is egyik a másiktól, de az orzásban a duhaj versenyzési vágy
legalább is szerepel annyira, mint a szegénység vagy kapzsiság. Ha
egy számadótól ügyesen elterelhetnek harmincz-negyven juhot, a
fölött valamely búcsún vagy lakodalmon nagyot nevetnek a társak. S
a kárvallott bojtár ritkán megy panaszra, önjószántából soha, hanem
megkeresi juhait s azok nyomát meg is találja föltétlen
biztossággal. S egyéb nem kell neki. A ki juhait megvette, vagy
elvásárolta: attól előbb-utóbb duplán lopja vissza a magáét.
Egyik-másik rajt veszt s a törvény kezébe kerül, de a legtöb
esetben sohase nyernek értesülést a hatóságok.</p>
<p>A negyvenes és ötvenes években csendes volt a Bakony. Még a
Patkó, Illés, Kulicsbandák se az igazi Bakonyban, hanem Somogyban
és Zalában garázdálkodtak. Igaz, hogy a hatvanas években borzasztó
katonai rögtönitétő biróság működött túl a Dunán s vagy száz embert
juttatott kötélre, de legalább a veszprémi biróság működése nem
bizonyít semmit, mert itt a szónak pathologiai értelmében valóságos
őrült hadbiró dolgozott, kinek rögeszméje volt, hogy minden embert
– kivált ha magyar – fel akasztani s ki egy akkori főispánt is
statárium elé akart állitani s bizony nem rajta múlt, hogy meg nem
tette.</p>
<p>Még egy megjegyzést.</p>
<p>Mívelt társadalom s rendes állami élet az oly alakokat, minők
Sobri és társai voltak, meg nem tűrheti <span class=
"pagenum"><a name="Page_100" id="Page_100">-100-</a></span>
kebelében s azokat minden alkalmas módon kiírtani törekszik. S ezek
akkori társadalmunkban mégis nagy rokonszenvet keltettek föl maguk
iránt s felfogásunk minden szigorúsága daczára is a mi részvétünket
is megszerezték. Ennek okát akkori törvényeink és intézményeink
borzasztóságában kell keresni.</p>
<p>Hihetetlenül vad és kegyetlen volt a börtönrendszer és testi
bűntetés. Ha a szabadsághoz szokott nyers, de egyeneslelkü
pásztorfiú, valamely bár kisebb botlásért a börtönbe került: a vas,
a sötét penészes lyuk, melyet börtönnek neveztek, a megszégyenitő
közmunka, a börtönőrök hetyke és durva bánásmódja, a rossz
élelmezés s különösen a piacz közepén való nyilvános botoztatás
negyedévenkint – lelkét örökre elvadították. Ő kutyájával és
barmával se bánt így s ha elkeseredve, megszökhetett: alig volt más
menedéke, mint földönfutóvá, bujdosóvá s »szegény legény«-nyé
lenni.</p>
<p>Fennállott a jobbágyság. Az úrnak, sőt tisztjeinek, de még
hajdunak is jogukban állott a jobbágyot felelősség nélkül testileg
fenyíteni. Ha nem volt is ez törvény, de százados gyakorlat volt s
a jobbágy bántalmazásaért soha az úr vagy tisztje feleletre nem
vonatott.</p>
<p>Az öreg jobbágy eltűrte rendszerint az oktalan kínzást is, de
nem tűrte el minden ifjú. Különösen nem tűrte, ha robotmunkán öreg
apját, vagy ifjú jegyesét a hajdú vagy ispán ártatlanul botozta –
az ő szeme láttára. Lehet-e csodálni, ha leütötte azt a hajdút vagy
ispánt? Sőt ha le nem ütötte, ha csak kezét megfogta is; a bűntetés
ötven vagy száz bot s egy-két évi börtön <span class=
"pagenum"><a name="Page_101" id="Page_101">-101-</a></span>
nyilvános botoztatással. Mi volt a menedék? Megugrani és Sobrihoz
állani, vagy a halál vagy a halálos börtön.</p>
<p>Képzeljük el a katona-fogdosást! A katonakötelezettség nem volt
általános s az ujonczok összefogdosása oly durván és igazságtalanul
hajtatott végre, melyből a mai kornak alig van fogalma. S a
katonaság egyértelmű volt a társadalomból örökre való
kiszakitással. S a szegény pásztorfiú, ha jegyesét vagy az ő két
keze után élő agg anyját volt kénytelen elhagyni, csodálható-e, ha
néha elkeseredett, megvadult, elszökött, erdőbe vette magát s
bosszút esküdött a törvénynek és rendnek és ezek őreinek?</p>
<p>Csak a 36-iki és 40-iki törvényhozás tudott ez állapotokon kissé
segíteni. De a Sobri-kor e törvényhozás előtt támadott. Sobri és
társai bizony megérdemelték a »szegény legény«-nevet. E két szóban
benne volt halálos végzetük, de egyuttal a jobb és igazságosabb
kornak fájdalmas és nemes részvéte is – sorsuk iránt.</p>
<hr class="chap" />
<div class="chapter"></div>
<p><span class="pagenum"><a name="Page_102" id=
"Page_102">-102-</a></span></p>
<h3>REJTÉLYES ELTŰNÉS.</h3>
<h4>I.</h4>
<p>Solymosi Eszter rejtélyes eltűnése eszembe juttat egy
bűnvizsgálati esetet, mely megyei tisztviselő koromban fordult elő
Veszprém vármegyében; mely földerítve sohasem lett s mely mind maig
rejtély előttem, s meglehet, az marad örökre. Ha magam nem vezettem
volna a vizsgálatot, ha ifjú embernek egész hevével, egész
nagyravágyásával s egész találékonyságával nem törekedtem volna
világosságot deríteni oly körülményekre, melyek – úgy látszik –
örökre homályban maradnak: a vizsgálat sikertelenségét hajlandó
lettem volna a vizsgálati eljárás lanyhaságának s talán az
illetékes egyének gyöngeségének tulajdonítani.</p>
<p>A sajtó csak akkor szabadult fel igazán nálunk. Akkor még nem
volt annyira divatban, mint most, a büntető bíróságok titkait, a
bűntények érdekfeszítő részleteit, a vizsgálat előhaladását, a
nyilvános tárgyalások menetét napról-napra oly részletesen
közzétenni mint most. A sajtó tehát és a nagy közönség érdeklődése
nem jöhetett segélyére a vizsgáló bíróságnak, de <span class=
"pagenum"><a name="Page_103" id="Page_103">-103-</a></span> annak
működését nem is zavarhatta örökös közbeszólásával. Legfölebb
egy-egy vidéki levélben vagy rövid ujdonságban vettek tudomást a
lapok a büntetőjogilag legfontosabb, legérdekesebb esetekről.</p>
<p>Az esetet elmondom azzal a részletességgel, a melyre emlékező
tehetségem tizenhat év multával képes. Sok apró mellékes körülmény
talán nem jut eszembe, de a lényeges dolgokat érinteni fogom.</p>
<p>1866-ban a karácsonyi ünnep keddre és szerdára esett. Karácsony
előtt való szombaton a csajági segédtanító átment a szomszéd
faluba, Balatonfő-Kajárra, állítólag az ottani tanító látogatására
s többé nem jött haza soha.</p>
<p>A segédtanító neve Szombathy János volt. Ismertem kis gyermek
korától kezdve, mert falumból származott. Szegény özvegy
asszonynak, falusi paraszt nőnek volt – úgy tudom – egyetlen fia,
öröme, reménysége. Erőteljes, szép fiú volt s eltűnésekor lehetett
vagy tizenkilencz éves. Több semmi esetre, de kevesebb sem.</p>
<p>Elmaradása nem tűnt fel Csajágon, mert ott a lelkész, a tanitó s
a lakosok azt hitték, hogy a szomszéd faluból a karácsonyi
ünnepekre haza ment édes anyjához. Édes anyjának sem tűnt fel, mert
az meg azt hitte, hogy fia Csajágon van, tanítói székhelyén. S
végre Balatonfő-Kajáron sem tűnt fel, mert onnan este későn
eltávozott, különösen nem is érdeklődtek utána, mert senkinek se
jutott eszébe valamely rejtélyes eltűnésnek vagy bűnös
elsikkasztásnak lehetősége. Kemény hideg tél volt; tiszta, szép
napok, a földön csikorgó hó, <span class="pagenum"><a name=
"Page_104" id="Page_104">-104-</a></span> a szent ünnepeket
mindenki otthon tölté, a három falu lakossága nem igen érintkezett
egymással, a segédtanító után tudakozódni senkinek se jutott eszébe
hamarjában. Napok, sőt tán hetek teltek el, míg végre a
szerencsétlen ifjú után kérdezősködni kezdtek s a járásbeli
szolgabíróság az ügyet kezébe vette.</p>
<p>A hivatalos nyomozás megindult. Keresték vagy az élőt, vagy
annak holttestét. Több napig eredménytelenül. Az ifjú haza nem ment
se anyjához, se Csajágra: ez bizonyos volt. Kajárról eltávozott és
pedig kissé boros fővel késő este s azzal a szóval, hogy Csajágra
megy s tényleg a faluból ez irányban el is indult. Kajár és Csajág,
a két szomszéd falú nincs messze egymástól, gyalog szerrel se igen
több jó félórai útnál – tehát csak kis séta az egész. Farkasok meg
nem ehették, mert azon a vidéken nincsenek. El sem igen
tévedhetett, meg sem fagyhatott, erdőn nem vezetett keresztül az út
s az ég is tiszta, csillagos, holdvilágos volt. Hova lett hát?</p>
<p>A két falu közti út egyik oldalán gyenge emelkedésű hegy van,
mely régebben szőlőhegy volt, most már szántóföld. De néhány
szőlőhegyi hajlék s néhány elhagyott kert volt még akkor a dombon.
A kutak kámva nélkül, de afféle deszka kunyhó-féle tetőzettel
ellátva, a minők mint csőszkunyhók a budaelőfoki szőlőkben
láthatók. Azért voltak, hogy a barom a kútba be ne eshessék, de
azért a kútból esetleg vizet lehessen merítni.</p>
<p>Hosszas kutatás után végre a kutak egyikében meg <span class=
"pagenum"><a name="Page_105" id="Page_105">-105-</a></span>
találták a holttestet. Az azonosság iránt semmi kétség se
foroghatott fen. A hulla teljesen ép állapotban volt, ruhája is
megvolt sértetlenűl. Jegyzet-tárczája oldalzsebjében, tollkése s
egyéb apró tárgyai mellényének zsebében valának.</p>
<p>Jegyzettárczájában egyik tiszta lapon irónnal a következő
jegyzet találtatott:</p>
<p>»Az utat eltévesztettem, e kútnál leültem pihenni, a kútba
beleestem, innen ki nem tudtam menekülni, erőm elfogyott, a
kiáltozásban hangom elveszett.«</p>
<p>»Négy napig éltem, akkor elaludtam. Senki se jött mentésemre,
itt meghaltam.«</p>
<p>»Édes jó anyám, adjon az isten a te szívednek vigasztalást,
bocsáss meg szerencsétlen fiadnak, az isten áldjon meg,
örökre.«</p>
<p>»Örökre…« itt még vonások következtek, de azokat elolvasni már
nem lehetett.</p>
<p>Az írás kétségen kivül a szerencsétlen ifjú kezeírása volt.
Legalább látszólagos, felületes megtekintésre mindenki, ki írását
jól ismerte, az ő keze írásának tartotta azt. Nem volt okom ezen
nekem sem kételkedni, mikor később vizsgálat alá vettem a
kéziratot.</p>
<p>A hulla felbonczoltatott. A bonczlelet és orvosi vélemény azt
igazolta, hogy az ifjú éhen halt meg. A gyomor és a belek üresek
valának, a beleken gyuladás jelenségei.</p>
<p>Ezeket az eredményeket mutatta fel a nyomozás és elővizsgálat. S
miután a jegyzet-tárczában talált szavak a véletlen kútba-esést s
az onnan való kimenekülés <span class="pagenum"><a name="Page_106"
id="Page_106">-106-</a></span> lehetetlenségét világosan igazolták;
miután azon kútnak környékén téli napokban, karácsonyi ünnepekben
csakugyan nem szokott járni senki, a ki a segélykiáltást
meghallhatta volna; miután a kút a két falú közti úttól akkora
távolságra esik, hogy az úton járók a kútból jövő segélykiáltás
hangjait nem igen hallhatják meg; miután az eltévedés és kútbaesés
lehetősége ellen a helyszíni körülmények egyike sem képezett semmi
akadályt; miután az orvosi vélemény teljesen megerősíté a
tényállásnak mindezen esetlegességét s végre miután semmi más
gyanus körülmény az egész nyomozás alatt semmi irányban föl nem
merült: mindezen okoknál fogva a járásbeli szolgabíróság a további
vizsgálatot megszüntette s az összes iratokat a zsebekben talált
tárgyakkal együtt a vármegye törvényszékéhez fölterjesztette.</p>
<p>Ez idő alatt én fiskusi állást foglaltam el a közbejött
tisztújitáskor a vármegyénél. Az iratok kezembe kerültek; a
vizsgálatban némi hézagokat véltem fölfedezni; merültek fel előttem
bizonyos körülmények, melyekre – így hittem – a vizsgálat
alkalmával kellő súlyt nem fektettek; a kézírás szakértőileg még
nem volt megvizsgálva; az éhhalálnak a hullán talált s az orvosok
által megállapított jelenségei én előttem nem egészen
kétségteleneknek tűntek fel s egyéb aggályaim is nagy számban
merülvén föl, én a további tüzetes vizsgálatot tartottam
szükségesnek s az eset rejtélyes volta s nem mindennapi természete
arra indított, hogy annak ellenőrzésére, sőt vezetésére magam
menjek ki a hely szinére. <span class="pagenum"><a name="Page_107"
id="Page_107">-107-</a></span></p>
<p>Erre indított ama mély részvét is, melyet bennem a szerencsétlen
ifjú anyjának határtalan fájdalma gerjesztett. Az anya eljött apám
házához hozzám s mindenre kért engem, ne hagyjam az ő
szerencsétlenségét megtorlatlanúl. Nem hiheti ő – úgymond – hogy a
jó isten maga szerezte volna egy szegény özvegy asszonynak ezt a
nagy bánatot, rossz embernek kellett az ő fiát elemészteni.</p>
<p>Haladéktalanul hozzáláttam az eset körülményeinek
tanulmányozásához, s megállapítottam magamnak ama feltevéseket,
melyeknek kisebb vagy nagyobb valószinűsége a vizsgálat eddigi
adatai által igazolható volt.</p>
<p>Egyik feltevés az öngyilkosság lehetőségére irányult.</p>
<p>Ez volt legkevésbbé valószinű. Az ifjú tökéletesen egészséges és
korához képest tökéletesen szabályos termetű volt. Emlékeztem rá,
hogy 12–13 éves korában egyszer Pápán a vízben úszkált mezitelenen
s egyik tanárommal, Vályi Ferenczczel, épen mellette a hídon menvén
át, tanárom figyelmeztetett, nézzem csak annak a fiúnak a termetét,
ilyennek kell lenni a tökéletes emberalkatnak. Azt is tudtam, hogy
meglehetős jó tornász volt. Édes anyja biztosított, hogy betegség
soha se lepte meg semmiféle alakban. Tanítófőnöke s ismerősei,
kiket kihallgattattam, biztosítottak, hogy kitünő jókedvű
természete volt, semmiféle beteges ábrándozásnak soha semmiféle
jelét nem adta, regényeket nem olvasott, nem búslakodott, soha
semmi bajáról senkinek nem panaszkodott, a lelket mélyen megrázó és
szerencsétlen szerelmi viszonyáról senki se tudott semmit,
<span class="pagenum"><a name="Page_108" id=
"Page_108">-108-</a></span> de az ily értelemben való mély
elmerülés már koránál s természeténél fogva sem volt valószinű, a
szeszes italokat mértéken túl nem itta, kitünő étvágya és alvása:
az ily ember öngyilkos nem lehet, kivált ha származásának s
családjának társadalmi állásához képest előnyös anyagi helyzetben
van; már pedig szegény, vagyontalan, tizenkilencz éves paraszt
fiúnak jó községben a segédtanítói állomás csakugyan nem
kedvezőtlen állás.</p>
<p>Az öngyilkosság feltevését csakhamar elejtettem.</p>
<p>Másik feltevés volt a baleset, a kútba való véletlen bebukás s
abban az éhhalál, a mint saját keze irása, az orvosi vélemény s a
helyszíni körülmények valószinűnek tüntették föl.</p>
<p>A kézírást szakértőileg is megvizsgáltattam; – de megmutattam
egyik testi-lelki jó barátjának is, ki az esetről még semmit nem
tudott s ki írását kis gyermek korától fogva ismerte. Barátja a
kézíratot első pillanatra valódinak nyilvánítá, valamint a
szakértők is – kellő indokolással.</p>
<p>A kézirat valódiságának volt más jelensége is. – A sorok
ingadozva következtek egymás után; egyik helyen az egyik sor
majdnem tetejébe írva a másiknak, másik helyen pedig a sorok nagy
távolságban egymástól. Tehát úgy írva, a hogy írni tudott, de
később megvakult emberek szoktak, vagy a hogy az ember teljes
sötétségben szokott írni. Öt öl mély kút fenekén pedig, melybe a
nap be nem süthet, meglehetős sötétség van.</p>
<p>Íme az orvosi véleményen s a helyszíni körülményeken kívül ezek
voltak a véletlen baleset valószinűségét <span class=
"pagenum"><a name="Page_109" id="Page_109">-109-</a></span> igazoló
jelenségek. De a jelenségek, melyek különös ügyességgel elkövetett
s egyuttal elleplezett gyilkosságra mutattak, talán még súlyosabbak
valának.</p>
<h4>II.</h4>
<p>A véletlen balesetnek s kútba zuhanásnak némi igazolásául
szolgált az is, hogy a holttest mellényzsebjében talált tollkés
tele volt sárral, mi azt mutatá, hogy a szerencsétlen ifjú késével
megkisérté a kővel ki nem rakott kút oldalfalában lépcsőül szolgáló
lyukakat vágni, melyek azonban az agyagfal elázottsága miatt
használhatlanok valának s midőn ő e kisérlet sikertelenségéről
meggyőződött: kését azon sárosan, földesen tette vissza zsebjébe.
Megjegyzendő, hogy a kútban a járásbeli szolgabíró mérései szerint
annyi víz volt, a mennyi az ifjúnak derékig érhetett.</p>
<p>Én a helyszinén rögtön leküldendő emberekkel s lámpákkal a kút
oldalfalait megakartam vizsgáltatni, hogy vajjon vannak-e ott
késsel vájt lyukak vagy ilyenek jelei. Azonban mire én a
helyszinére érhettem, a kútat gazdája már betemetteté hetekkel
előbb. Ezt a kisérletet tehát meg nem tehettem, mert a kút ujra
kiásása akként, hogy oldalfala meg ne sértessék s az a betemetés
előtti állapotban legyen, teljesen lehetetlen volt.</p>
<p>A gyilkosságra – mint mondám – súlyos tünetek mutattak.</p>
<p>Mindenekelőtt feltünt nekem, hogy az orvosok úgy írták le a
hullát, mint a mely az élőt »jól táplált«-nak <span class=
"pagenum"><a name="Page_110" id="Page_110">-110-</a></span> mutatá.
A ki éhen hal: annak hullája »jól táplált« alakot rendszerint nem
mutat. Én ugyan éhen halt embernek hulláját akkor még nem láttam,
de a medica forensisre kezemnél levő kitünő források szerint az
éhen halt ember hullája nem kövér, hanem teljesen lesoványodott,
kiaszott alakot mutat, a mi természetes. Másrészről azonban meg
kellett engednem azt a lehetőséget, hogy télen, kút fenekén,
derékig vízben, fiatal, erőteljes ember előbb meghalhat éhen s
bizonyos más mellékes heveny betegségben is, mely az éhséghez
csatlakozhatik, mintsem teljes csontvázzá lesoványkodhatnék.</p>
<p>A másik aggályos tünet az volt, hogy a mely kútban a hullát egy
bizonyos napon horoggal megtalálták: ugyanazon kútat pár nappal
előbb már ugyanazon horoggal s ugyanolyan módon kikutatták a
nélkül, hogy benne a hullát felfedezhették volna. Ez fontos
körülménynek látszott s arra mutatott, hogy a gyilkosok a kútba
akkor dobták a hullát, a mikor azt egyszer már a hatóság gondosan
kikutatta s egyáltalán nem számitottak arra, hogy a hatóság annak
az egész szőlőhegynek minden kútját és pinczéjét még egyszer
ismételve át fogja kutatni. Ezen föltevéssel szemközt állott ama
lehetőségnek megengedése, hátha az első izbeni kutatás nem volt
elég gondos s hátha a hulla már akkor is a kútban volt, csakhogy
nem akadtak rá a horoggal.</p>
<p>A harmadik aggályos tünet az volt, hogy az ifjú kézirata így
szólt: »Négy napig éltem, akkor elaludtam.« E szavak azt jelenték,
hogy miután szombat és vasárnap <span class="pagenum"><a name=
"Page_111" id="Page_111">-111-</a></span> közti éjjel és pedig,
mint egyéb adatokból kitünt, legkorábban éjfél tájon eshetett a
kútba: tehát szerdáig, esetleg szerda estéig még ébren, vagy
legalább eszméleténél volt. A medica forensis mutat föl eseteket, a
melyekben az éhség kínjai közt időnként elgyengül, sőt el is vesz
az eszmélet, de mutat föl és pedig tán nagyobb számban olyanokat, a
mikor az eszmélet, noha halaványan, de folytonosan megvan. Az
azonban kétségtelen, hogy az éhség és kimerülés kínjai közt is
lehet aludni, noha tökéletlenül.</p>
<p>Miután a jegyzettárczába írt szavak a tökéletes eszméletnek és
öntudatnak minden jelenségét bizonyiták, e szavak, ha valódiak,
csak szerdán irattak, tehát a kútba eséstől számított
nyolczvan-kilenczven óra mulva. A napokat a szerencsétlen ifjú
kétségtelenűl biztosan számíthatá addig – a meddig; – mert bár öt
öl mély kút fenekén felülről nézve mindig sötétség látszik lenni,
de alulról nézve fölfelé, a nappal és éjszaka teljes biztossággal
sőt pontossággal is felismerhető. Következtetni lehet, sőt kell is
tehát, hogy ha a tárczába írt szavak valódiak: akkor az ifjú a
kútbaeséstől számított nyolczvan-kilenczven óra múlva nemcsak élt,
hanem teljes eszméleténél is volt.</p>
<p>Ámde a vizsgálat folyamán kiderült, hogy egy java idejebeli,
komoly természetű telekcsősz kedden reggel napkölte táján, tehát
reggeli nyolcz óra körül ment el a kút mellett közvetlenül, sőt a
reggeli szél lengedezése miatt pipára gyújtani nem tudván, a kútnak
kunyhó-eresze alá ment és épen a szerencsétlen ifjú feje
<span class="pagenum"><a name="Page_112" id=
"Page_112">-112-</a></span> fölött s gyufával ott gyújtott pipára.
Megjegyzendő, hogy vele volt kutyája is.</p>
<p>Ez történt a vélelmezett kútba eséstől számitott 56 óra mulva,
tehát az az éh-beteg, a ki még 80–90 óra múlva is teljes
eszméleténél volt: 56 óra elteltével nagyon is észrevehette volna,
a mi feje fölött öt ölnyire történik. Tegyük föl, hogy a beteg
szundikált – mert alvása mélynek nem mondható. Ámde a fagyos
csikorgó havon egész harsogást idéz elő a nehéz ember lépése; a
csősznek a kúteresz alá állása is zajjal járt, az ellobbant gyufa
lángja pedig szintén lelátszik a kút fenekére. Mind e körülmény
majdnem lehetetlennek tünteti fel, hogy az ifjú, ha szundikált is,
föl ne ébredt volna. Ha pedig fölébredt, annyi ereje még mindig
volt, hogy jelt adhatott magáról. Ha erős hangon kiáltani, mint
feltehető, nem tudott is, de a víznek tenyerével csapkodása s
nyöszörgő sóhajtásának hangja is elégséges lett volna arra, hogy
azt vagy a csősz, vagy kutyája észrevegye. De a csősz nem vett
észre semmit.</p>
<p>Mindezekkel szemben csak egy ellenkező lehetőség van. Az, hogy
épen a csősz ottlétének ideje alatt a szerencsétlen ifjú vagy
pillanatnyilag eszméleten kivüli állapotban, vagy mély álomban
volt. Vagy pedig élve egyáltalán nem volt a kútban és csak hullája
dobatott abba.</p>
<p>És ez utóbbi véleményt még egy másik igen fontos körülmény is
megerősité.</p>
<p>A hullán ugyanis, mikor a kútból kivették, szokott szűk magyar
nadrág és kordován csizma volt, szintén lehetőleg szűk szabású.
Ámde a magyar nadrág egyik <span class="pagenum"><a name="Page_113"
id="Page_113">-113-</a></span> szára szokott módon a lábszárra
felhúzva, a másik szára pedig fel nem húzva volt, de azért mindkét
lábán rajt volt a szűk magyar csizma, a nadrágon pedig semmi
sértés, semmi repedés, valamint a csizmákon se.</p>
<p>Itt egy talánynyal állottam szemközt.</p>
<p>Elgondoltam, hogy az ifjú, mint ügyes tornász, megkisérté a
menekülést a kút oldalain való felmászással. S elgondoltam, hogy
ebben őt talán a csizma is, de a szűk magyar nadrág minden esetre
akadályozá s ezért annak levetését határozta el.</p>
<p>Magyar nadrágot csak úgy lehet egészen levetni, feltéve, hogy
elszaggatni nem akarjuk, ha előbb a csizma lehuzatik. Fel kell
tenni, hogy oly kétes sikerű kisérletre, a minő az omló oldalú kút
oldalán való felmászás, csak akkor szánja rá magát az ember, a
mikor egyéb menekülésre lehetőség már nincsen. De minden esetre
több percz, sőt több idő kell ahhoz, míg a lezuhant, megijedt s
ijedéséből felocsudó s tán a szenvedett sérülésből is némileg
felüdülő ember az ilynemű kisérletre s midőn ebben ruhája akadályul
szolgál, a ruha levetésére elhatározza magát.</p>
<p>A kordován csizma néhány percz alatt is a vízben paczallá ázik.
A csizmát ily minőségben szűk helyen, kút fenekén, megfogyott
erővel lehúzni igen nehéz s ha igen szűk a csizma, segitség nélkül
majdnem lehetetlen. De ha az ifjú erre képes volt is, a mi elvégre
megengedhető: annyi bizonyosnak látszott előttem, hogy a paczallá
ázott kordován csizmát több óra mulva újra fel nem húzhatá.
<span class="pagenum"><a name="Page_114" id=
"Page_114">-114-</a></span></p>
<p>Ő ugyanis – feltevés szerint – teljesen levetkőzvén, a
felmászási kisérleteket minden irányban megtette s midőn ezek
eredménytelenségéről meggyőződött: csakis akkor juthatott eszébe
nadrágját és csizmáját újra felhúzni. Igen, de akkor már a
kisérletek előtt még megvolt izomerőinek nagy része is elenyészett
s ő az újra felöltözés erőfeszitésére képtelenebbé vált.</p>
<p>De miért is kellett neki nadrágját és csizmáját újra felhúzni?
Azt felelhetjük: fázott, mert hiszen a kút fenekén 12 R. foknyi
melegnél nagyobb semmi esetre nem lehetett, sőt tán annyi sem volt.
Ez igaz, de az is igaz, hogy a víz legalább oly magas volt, a
meddig nadrágja ért. Vízben pedig semmiféle ruha sem ad, ha az
tökéletesen átázik, több meleget, mint a mennyit maga a test
meztelenül a vízzel szemközt ki tud fejteni.</p>
<p>Ez azonban hideg elmének okoskodása, melyre talán nem képes az,
a ki ifjú korában véletlenűl irtóztató éhhalál előtt áll. A szegény
ifjú – feltevés szerint – ösztönszerüleg újra fel akart öltözni,
mert fázott a vízben. Ámde, ha nadrágjának egyik szárát felhúzta:
miért nem húzta fel a másikat is? Ösztöne és homályosodó elméje
egyaránt indíthatá mindkét ruhadarab felvevésére. Hiszen mindkét
csizmáját felhúzta s az a halluczináczió, mely őt erre bírta,
okvetlenűl mindkét nadrágszár felhúzására is ösztönzé.</p>
<p>A dolog azonban valósággal úgy állt, hogy szűk kordován csizmát,
mikor az tökéletesen el van ázva s az ember lába is nedves, még
teljes erejében levő s erejét akadály nélkül kifejthető férfi sem
képes felhúzni <span class="pagenum"><a name="Page_115" id=
"Page_115">-115-</a></span> lábára. Tettem én ezzel kisérletet.
Elszakadt a csizma húzója, összeszakadozott maga a bőr, de a csizma
fel nem ment. A szerencsétlen ifjú lábbelije pedig ép volt,
valamint nadrágjának lábfejakasztója és szövete is, a mi kizárta
annak lehetőségét, hogy a nadrágot a csizma levetése nélkül tépte
volna le magáról.</p>
<p>Igaz, arra nézve nem tettem kisérletet, vajjon derékig vizben
állva miként lehet az ázott kordován csizmát fel- és lehuzni.</p>
<p>Gondos vizsgálatot teljesítettem arra nézve is, nem volt-e az
ifjú azon este, mikor utoljára látták, részeg. Nem volt. A mennyi
szeszes italt ivott, mert valamelyest ivott, az őt részeggé
egyátalán nem tehette. Ha pedig józan elmével volt: miért kellett
volna neki a világosan látható s általa igen jól ismert járt útról
letévedni, miért kellett volna neki a kút eresze alá menni s miként
lehetett volna oly vigyázatlan, hogy a kútba beleessék, holott jól
tudta, hogy az ily ereszek alatt kútak vannak?</p>
<p>Mind e sok körülmény arra utalt, hogy nem véletlen balesettel,
hanem gyilkossággal állok szemközt és pedig olyan gyilkossággal,
mely óriási leleményességgel követtetett el. S ez esetben maga a
jegyzettárcza kézirata sem valódi, hanem vagy teljesen hamis, vagy
páratlan erkölcsi nyomással kényszeríttetett arra az ifjú.</p>
<p>De ki hát a gyilkos? <span class="pagenum"><a name="Page_116"
id="Page_116">-116-</a></span></p>
<h4>III.</h4>
<p>Gyilkosságot ok nélkül senki sem követ el. S mihelyt a
szerencsétlen ifjú esetében sem az öngyilkosság, sem a véletlen
baleset hipothézise teljesen biztosnak tekinthető nem volt, sőt
mindkét hipothézis sok tekintetben valószinűletlennek tűnt fel, s
mihelyt én gondolataimban tért engedtem a gyilkosság lehetőségének:
természetesen ennek indokait kellett kutatnom s a feltett indokok
szerint a gyilkosság különböző esélyeinek föltételes képét kellett
kirajzolnom, hogy a vizsgálatra a rendelkezésem alatt álló bírói és
rendőri közegeknek útasítást és irányt adhassak.</p>
<p>Az ifjút rablási vágyból ölték meg: ez volt egyik legközelebb
álló ötlet. Ha a gyilkosságnak ez volt indoka: akkor ezt az ifjúnak
semmiféle ismerőse el nem követhette, valamint a két falu lakosai
közül se követhette el senki. Hiszen szegény segédtanítónak nem
szokott pénze lenni, ruhájáért pedig nem tették el láb alól, mert
minden ruhája megvolt. Tanítókat különben sem szoktak kirabolni,
ilyen esetről nem volt tudomásom sem addig, sem azóta. Ha mégis
rablás kisérlete forgott fenn, azt más, mint ismeretlen csavargó
vagy oláh czigányok el nem követték. De még ez is valószinűtlennek
tűnt fel, mert afféle emberek legalább kalapját, kabátját vagy
csizmáját elvitték volna, a mi pedig nem történt. De éjjel,
éjféltájban, csikorgó téli hidegben efféle nép nem szokott az
országuton járkálni vagy zsákmány után leskelődni. Végre
leggondosabb <span class="pagenum"><a name="Page_117" id=
"Page_117">-117-</a></span> nyomozásaink daczára sem merült föl
semmi jelenség, hogy az eltűnés napjaiban e vidéken efféle emberek
megfordultak volna.</p>
<p>A rablógyilkosság hipothézisét tehát föltétlenűl el kellett
ejtenem.</p>
<p>A második föltevés a boszu s különösen a szerelmi boszu
indokából elkövetett gyilkosságra utalt.</p>
<p>Ez volt nézete a tiszti főorvosnak, egy nagy tapasztalatu s éles
elméjü tudós férfiúnak is, ki az éhhalál orvosi véleményét
megállapítá. De ez volt nézete az alispánnak is, ki szintén
leleményes elméjü tapasztalt férfiú volt, később képviselő, majd
törvényszéki elnök. Ez a nézet fogamzott meg bennem is. S a
lehetőség képét úgy alkotám meg, hogy az ifjút valaki nagyon kényes
helyzetben feleségénél vagy szeretőjénél lephette meg s aztán
erőszakkal valamely elhagyatott földpinczébe vagy használatból rég
kiment szőlőhegyi ó verembe zárta s aztán a bekövetkezett halál
után a hullát a kútba dobta. Balatonfő-Kajár körül ily pincze s ily
verem elég van. Vagy pedig az ifjút valami szerelmi vetélytársa
csalta s lökte bele vagy az ó verembe, vagy az elhagyott szőlőhegyi
kutak valamelyikébe. A hullát ő is csak később vetheté az illető
kútba, miután a jegyzettárczába a közlött szavak bevezettettek.</p>
<p>Némi elmosódott, halvány nyom mindkét irányban szükségessé tette
a vizsgálat arra irányzását.</p>
<p>Kerestem, vajon az ifjúnak nem volt-e valami engesztelhetlen
ellensége bármely czímen. Ilyet nem találtam. Egy falusi
segédtanító, egy tizenkilencz éves jókedvű <span class=
"pagenum"><a name="Page_118" id="Page_118">-118-</a></span> ifjú
egyszerű kis magyar falúban kinek állana útjában, kit gátolhatna a
pénzszomj vagy a fékezhetlen dicsvágy kielégítésében?</p>
<p>Egyedül szerelmi viszony s tán női cselszövény lehetősége
juthatott eszembe.</p>
<p>Rájöttem, hogy Balatonfő-Kajáron volt egy férjes nő, ki iránt
némileg érdeklődött, kihez gyakran és szivesen betért beszélgetni s
kinek férjével is – egyszerü paraszt emberrel – jó viszonyban volt.
Ama végzetes estén, melyet e faluban barátaival borozgatásban
töltött, szintén említé barátai előtt, hogy e nőnek ma még, ha
későn lesz is, egy izenetet kell átadnia. De midőn barátaitól
kilencz és tiz óra közt este elbucsuzott, e nőhöz nem tért be,
hanem kiballagott a faluból egyenesen Csajág felé. Föltettem, hogy
talán később az éj folyamában visszatért. Nő és férj egyaránt
kijelenték, hogy nem tért vissza. Szomszédok se vették észre semmi
nyomát még kutyaugatásban sem, pedig a nő lakása körül tömérdek
kutya volt. Mind a nő, mind a férj oly őszinte, nyilt, egyenes,
alig csalható arczczal s a részvétnek oly kétségtelen jeleivel
nyilatkoztak, hogy őket egyszerű feltevésre mint vádlottakat
faggatni erkölcsi és jogi lehetetlenség volt. Falusi, egyszerű,
mezei gazda nem képes úgy szinlelni, mint fővárosok próbált
gonosztevője. Aztán, ha a férj – föltevés szerint – kényes
helyzetben találta volna is nejével: magyar földmives ember a
pillanatnyi fellobbanás és harag uralma alatt áll s oly kikeresett
leleményességgel nem követ el gyilkosságot. Vagy ha követ is: előbb
egyet vagy kettőt <span class="pagenum"><a name="Page_119" id=
"Page_119">-119-</a></span> mindenesetre üt a kilobbant
szenvedélynek boszuló hevében. A hullán pedig semmi ütésnek vagy
egyéb külső sértésnek nyoma nem találtatott.</p>
<p>Nagy nehezen rájöttem, hogy egy pár évvel nála idősebb ifjú
emberrel, lakatossegéddel volt ama végzetes estén utoljára. Ez is
csajági lakos volt. Ez is falujába akart haza menni amaz estén s a
kajári falú végétől együtt indultak hazafelé az országúton. Ez volt
életének utolsó tanuja, nála kellett a nyomra vezető fonál kezdő
végét kézbe vennem.</p>
<p>Elrendeltem a lakatossegéd letartóztatását előlegesen s az
épületet, hol elzárva volt, a legmegbízhatóbb pandurokkal
őriztettem, hogy senkivel semmiképen ne érintkezhessék. S így
kezdtem nyomozni: minő viszonyban állhatott ő a szerencsétlen
ifjúval.</p>
<p>Nyomozásaim eredménye az volt, hogy mindketten egy ifjú
leánykának udvaroltak, ki szülőinél ott lakott a faluban s hogy a
szerencsétlen ifjú egykor panaszkodott, hogy a leányka nagyobb
figyelemben és kitüntetésben részesiti vetélytársát, mint őt.</p>
<p>Megidéztettem a leánykát s apja jelenlétében kérdezém ki a
viszony felől.</p>
<p>A leányka teljesen kifejlett, szép magas és széles termetű
hajadon volt. Midőn évei felől kérdezém: tizennégy éves életkort
vallott be. Semmiképen se hittem el, hogy csak annyi éves legyen.
De csalódtam. Keresztelő levele s kifogástalan tanuk vallomása
bebizonyítá csalódásomat. A leányka vallomása különben semmi
felvilágosítást nem tartalmazott. Beismeré, hogy ő szivesen
<span class="pagenum"><a name="Page_120" id=
"Page_120">-120-</a></span> beszélgetett mindkét ifjúval, de valami
különösen nem tünteté ki egyiket sem. A két ifjú ő előtte tréfásan
sokat versenygett ugyan ő miatta, de versenygésük a jókedv határait
soha se lépte túl. Ugyanekként nyilatkoztak egyebek is.</p>
<p>Egy csajági templomszolga vagy egyházfi vagy harangozó azt
vallotta, hogy a végzetes estén ő elaludni nem tudott s este úgy
tizenegy óra tájban hallotta, a mint a téli éj csendjében a
segédtanító és lakatossegéd együtt énekelték azt a dalt:
»Télen-nyáron pusztán az én lakásom.« Megjegyezte, hogy a dalolók,
mikor ezt dalolták, az úgynevezett Röcsöge hegynél jöhettek. – Ez a
Röcsöge nevü hegy, vagy inkább dombocska a Kajár és Csajág közti
úton Csajághoz mintegy kétezer lépésnyire fekszik. A dal hangja
onnan téli csöndes éjszakán a falu felé lengedező széllel a
templomhoz jól elhallatszik.</p>
<p>Kérdezém a tanútól, mi alapon tudja azt állítani, hogy a két
daloló a segédtanító és lakatossegéd volt? Azt felelé: jól ismeri
mindkettőnek hangját a templomból is, de ő is sokszor szokott velük
együtt dalolgatni; – a tanítónak vékony alt hangja volt, a
lakatossegédnek mélyebb, érczesebb, férfiasabb hangja.</p>
<p>Ekkor kérdeztem ki a lakatossegédet.</p>
<p>Feltünő szép ifjú volt, sugár erőteljes termettel, fehér
arczbőrrel, csinos fekete bajuszszal. Szinte nem csodálkoztam, hogy
a leányka – ha igaz volt – előnyben részesíté. Bátor, nyilt,
őszinte arczczal állott meg előttem; – látszott, hogy se nem fél,
se hetvenkedni nem <span class="pagenum"><a name="Page_121" id=
"Page_121">-121-</a></span> akar. Komoly, önérzetes ifjú benyomását
gyakorolta rám.</p>
<p>Nyiltan elmondá, hogy azon az estén hol és mikor találkoztak
egymással, miként jöttek haza felé, miről beszélgettek, hol és minő
dalokat daloltak el. Elmondá, hogy a Röcsöge aljáig jöttek együtt,
de onnan a tanító visszafordult azon szóval, hogy neki Kajáron egy
nőnél még üzenetet kell átadni, ő tehát visszamegy. Figyelmezteté –
úgymond – hogy Kajár messze van, az idő hideg és éjfélre jár,
hajnal előtt nem jöhet vissza Csajágra, baj érheti útban, de az
ifjú minderre nem hallgatott, hanem tényleg visszafordult s így
váltak el egymástól örökre.</p>
<p>Kérdeztem: miről tudta, hogy már éjfélre jár az idő? Azt
felelte, hogy kakasszót hallott Csajágról, ennek az első
kakasszónak kellett lenni, tehát akkor már éjjeli tizenegy óra volt
kétségtelenűl.</p>
<p>Kérdezém: minő dalt daloltak Röcsögén. Hamarjába nem jutott
eszébe, de aztán némi gondolkodás után elsorolván magában az
elmondott dalokat, egész biztossággal kijelenté, hogy a Röcsöge
oldalán ezt a dalt: »Télen, nyáron pusztán az én lakásom«
énekelték.</p>
<p>Kérdezém: miként hagyhatta el barátját oly rideg körülmények
között, miért nem fordult vele vissza, ha már őt a hazatérésre nem
bírhatá. Egész megilletődéssel felelte: tudja ő, hogy ez a
gyöngeség nem válik becsületére, eleget búsult ő ezen, de most már
nem tud rajta segíteni.</p>
<p>Mondám neki, hogy őt terheli a gyanú s azért, míg <span class=
"pagenum"><a name="Page_122" id="Page_122">-122-</a></span> az
egész szomoru rejtély ki nem világosodik, ő le lesz
tartóztatva.</p>
<p>Nem ütközött meg rajta. Egész komorsággal mondá: »Uram, szivesen
várok, pár nap alatt ki kell derülni az igazságnak, olyan biztos
vagyok ebben, hogy én addig se nem eszem, se nem iszom, míg
ártatlanságom ki nem derül.«</p>
<p>Nem tarthattam fenn ellene tovább a vádat, de még a gyanut sem.
Szabadon bocsátottam.</p>
<p>Hogy utolsó együttlétük alkalmával jókedvüleg dalolgattak
együtt: ez kétségtelen volt. Hogy ő éjfélre azon este haza ért: ez
is be lett bizonyítva. Hogy első kakasszótól, tehát tizenegy órától
kezdve a Röcsögétől vissza lehessen menni addig a kútig, melyben a
hulla volt s onnan ismét éjfélre Csajágra lehessen menni: ezt
sebesen nyargaló ló is alig teheti meg, gyalogló ember semmi
esetre. Pedig ha ő dobta volna is bele a kútba: ezt küzdésnek s a
küzdést odacsalogatásnak kellett volna megelőzni. Ez esetben
reggeli 5–6 óra előtt haza nem érhetett volna. S aztán lélektani
lehetetlenség, hogy jókedvü dalolás közben jusson ifjú embernek
eszébe oly iszonyu bűnt elkövetni. Még ha el akarta volna is
követni: akkor teszi azt, a mikor az elhagyott kútak és vermek
körül jártak, azok pedig Kajár közelében s Röcsögétől messze
vannak.</p>
<p>Ez az ifjú nem volt gyilkos: ez meggyőződésemmé vált.</p>
<p>De ki volt hát?</p>
<p>E kérdésre nem tudtam megfelelni. E kérdésnél szürke lett a
világ előttünk. Hiszen azt sem tudtuk igazán, <span class=
"pagenum"><a name="Page_123" id="Page_123">-123-</a></span> az is
csak feltevés volt, igaz, hogy súlyos jelenségekkel támogatott
föltevés, hogy egyáltalán gyilkosság áldozata lőn a szerencsétlen
ifjú.</p>
<p>Elfogyott előlem minden nyom, kialudt az elmének minden
találgató fénye. Tizenhat év telt el azóta és a rejtély ma is
rejtély. Ma sem tudja senki, hogy a szerencsétlen ifjú öngyilkos
volt-e, véletlen baleset folytán szenvedett-e éhhalált vagy iszonyu
gyilkosságnak lőn áldozatává.</p>
<p>Rettentő talányok vannak a büntető igazságszolgáltatás mezején.
Szerencsés az a bíró, ki az esetlegességeknek s az emberi lélek
működésének megfejthetlen titkai közt kikerülheti azt, hogy
ártatlan ember szenvedjen az ő kemény itélete által kemény
büntetést. De az az igazság örökké igazság marad: inkább száz bűnös
meneküljön meg, mint egy ártatlan szenvedjen büntetést.</p>
<hr class="chap" />
<div class="chapter"></div>
<p><span class="pagenum"><a name="Page_124" id=
"Page_124">-124-</a></span></p>
<h3>MEDDIG BORJU A BORJU?</h3>
<p>Limitáczió volt a vármegye gyűlésén, meg kellett szabnunk a hús
árát. Régi eset. Akkor még a vármegye szabta meg: hány krajczár
legyen egy font marhahús ára, hány latot szabad csontból, májból,
tüdőből nyomtatéknak adni.</p>
<p>Báró Fiáth Ferencz volt a főispán, ő elnökölt. Elmondta pár
szóval, hogy a limitáczió jön napirendre. Felhívta a második
alispánt: terjessze elő a kérdést.</p>
<p>Mi volt a limitáczió?</p>
<p>Az volt, hogy disznóhúst, birkahúst, borjuhúst, vadat, halat,
baromfit szabad árban adhatott mindenki, a hogy vették, de a
marhahús árát a nemes vármegye szabta meg. Hogy pedig a marhának
melyik húsa mennyit ér: azzal a nemes vármegye nem törődött.
Szegye, felsárja, rostélyosa, bordaköze, vesés fele, nyelve,
fartöve, veséje: mindegy volt. Csontot, paczalt, májat nem vett
hússzámba a nemes vármegye. Velőt se. Ezekből csak nyomtaték
lehetett. De azt azután keményen megszabta, hogy a nyomtatéknak
három-négy laton túlterjedni nem lehet. <span class=
"pagenum"><a name="Page_125" id="Page_125">-125-</a></span></p>
<p>Az alispán, Késmárky József, nem volt bőbeszédű ember. De azért
röviden mégis megjegyezte, hogy a közegészségügynek és a magyar
embernek javára válik, ha minél több húst eszünk. Ettől nől a
gyerek és a virtus. Ha pedig a hús drága: akkor elég húshoz nem
juthat, a kinek pénze nincs. Minthogy pedig a szarvasmarha ára
leszállt: ennélfogva a nemes vármegye bölcs megfontolása elé
terjeszti javaslatát, a mely szerint egy font húsnak az árát húsz
krajczárban kell meghatározni. Egyébiránt fölkéri a vármegye tiszti
főügyészét: terjeszsze elő hivatalos véleményét.</p>
<p>Kenessey Károly volt a tiszti főügyész. Becsületes és nagyon
szigoru ember. Szerette a nagy szakált és az ékesszólást. Nagy
szakálát végig simitotta s aztán ékes szóval előadta, hogy minő
nagy volt őseinknek bölcsesége, mikor a hús árának megszabását a
nemes vármegyékre bízták s ekként a marhahús élvezését a mészárosok
haszonlesésének és nyerészkedési vágyának, e minden közjólétet
fenyegető ártalmas szenvedélyeknek veszedelmes karmaiból
kiszabadították. És így tovább. Nagyon szép beszéd volt. Vagy
tizenöt piros-pozsgás mészárosmester hallgatta a karok és rendek
háta mögött. Valamennyi szerette volna egy kissé megmarkolni a
tiszti főügyész szép szürkülő, hosszú szakálát. A tiszti főügyész
egyébként átadta a szót a főszámvevőnek.</p>
<p>A főszámvevő bódéi Bóday József hatalmas termet, piros arczu,
igazi ősi mészáros-mesterhez s legalább is atyamesterhez hasonló
derék alak. Ettől már jót vártak a mészárosok. Nem is csalódtak.
<span class="pagenum"><a name="Page_126" id=
"Page_126">-126-</a></span></p>
<p>Elmondta ő okos irásokból a próbavágás eredményét; negyvenhét
forint volt a próbatehén, – feje, szarva, bőre, patája nyomott egy
mázsát, – bele, gyomra, tüdeje, szive, mája, paczalja nyomott
szintén egy mázsát, maradt tehát húsra, csontra kétszáznegyvenhét
font, ha tehát egy fontra 19 <sup>74</sup>/<sub>100</sub> krajczárt
számítunk: megvan a tehén ára, elég a mészárosnak az esedékhaszon
minden font után <sup>26</sup>/<sub>100</sub>-rész krajczár.
Egyébként a nemes vármegye bölcseségére bizza az elhatározást.</p>
<p>Most már megindult a vita s folyt szent hévvel és nemes hazafiúi
lelkesedéssel órákon át.</p>
<p>Egyszer csak szóhoz jut Gombás Lőrincz szentgáli birtokos nemes
atyánkfia s ellenségriasztó harsány hangon el kezd beszélni:</p>
<p>– Mivelhogy a mészárosoknak a borjuhús árát szabad árban
lehetséges árulni, ennélfogva nálunk minden húst borjuhús gyanánt
mérnek ki, pedig olyan öreg már az a marha, mint a bábaasszony.
Hiába határozza el tehát a nemes vármegye, hogy mi legyen a húsnak
ára, tessék egyúttal azt is elhatározni, meddig borju a borju?</p>
<p>Úgy emlékszem, 1647-ben épült a vármegyeház. Falai két öles
vastagok, ágyú ellen várfalnak készültek. Ez volt a szerencse, mert
különben nyomban összeomlottak volna arra a harsogó nevetésre, a mi
a Gombás Lőrincz szavaira kitört. Elvégre csillapult ugyan a
kaczagás, de akkor meg egyhangu lett a felkiáltás: Halljuk a tiszti
főügyészt!</p>
<p>A tiszti főügyész megőrizte hivatalos komolyságát. <span class=
"pagenum"><a name="Page_127" id="Page_127">-127-</a></span>
Elmondta, hogy ő a felvetett kérdést érdemes kérdésnek tartja s
annak bölcs megoldását a hazai közérdekek szempontjából
szükségesnek látja, minthogy azonban erre nézve se a corpus juris,
se a tripartitum nem határoz, ellenben pedig itt a fizika,
fiziologia, kémia és higiénia, valamint a megyei és községi
adminisztráczió szempontjából fontos szakkérdések forognak fenn:
erre nézve szakértői vélemény beszerzését javasolja s ilyennek
adására a megyei főfizikust és járási orvosokat, úgy a veszprémi és
pápai patikáriusokat kéri utasíttatni.</p>
<p>Hosszú és eleven vita után a tiszti főügyész véleménye
fogadtatott el.</p>
<p>Nosza lőn erre nagy keveredés a szakértők közt. Mert hát
csakugyan ki tudná megmondani azt teljes biztossággal, hogy meddig
borju a borju?</p>
<p>Tegyük fel, hogy addig borju, a mig szopik. Igen, de hát meddig
szopik, ha ő rá magára bizzák? Olyan öreg ember nem volt a
vármegyében, a ki látott volna olyan borjut, a melyik önkényt
mondott le a szopásról. A borjut erőszakkal szokták elválasztani.
Vagy borjukötélre kötik, hogy anyjához ne férhessen; – vagy pedig
vasgerebent kötnek az orrára, hogy anyja ne engedje magához közel
se férni.</p>
<p>A szarvasmarha természetének törvénye szabhatja csak meg: meddig
borju a borju. Ámde az emberi akarat és erőszak, mely a borjut
anyja emlőitől elválasztja, a szarvasmarha természetét nem
helyettesitheti. S azután más természete van a szép fehér magyar
<span class="pagenum"><a name="Page_128" id=
"Page_128">-128-</a></span> marhának, s más a tarkaszőrü nyugoti
marhának. S azután tovább kell szopni a borjunak, ha abból
magmarhát akarnak nevelni, mintha azt eladjuk a mészárosnak. S száz
szónak is egy a vége, a borju még sokáig borju marad, a mikor már
nem szopik is.</p>
<p>A szakértők egyelőre azt javasolták, kérdezzük meg a magas
kormányt.</p>
<p>Fölirtunk a belügyek miniszteréhez. A miniszter azt felelte,
hogy a kérdést a marhafajok, éghajlat, táplálkozás minősége és
helyi szokás figyelembe vételével oldja meg a nemes vármegye
maga.</p>
<p>Megint a szakértők nyakába keritettük a dolgot. Szegény
szakértők, mind elpusztultak azóta, mindmáiglan be nem adták
véleményüket. S azért ma se tudjuk még hitelesen: meddig borju a
borju?</p>
<hr class="chap" />
<div class="chapter"></div>
<p><span class="pagenum"><a name="Page_129" id=
"Page_129">-129-</a></span></p>
<h3>A KÁLVINISTA KÉTFEJŰ SAS.</h3>
<p>Egykor Kaas Ivor irótársamnak egy szép vezérczikke jelent meg a
lapok hasábjain, mely Hurbánról s pánszláv irányu ünnepeiről szól s
melyben mint furcsa dolog emlittetik, hogy Hurbánék egy most
épitett és fölszentelt lutheránus templom tornyára a kétfejü sast
tették föl.</p>
<p>Biz ez furcsa dolog a mi napjainkban, noha hajdanában a
legnyakasabb tősgyökeres magyar kálvinisták is országszerte sok
templomuk tornyára oda illesztették az osztrák császári vagyis
inkább habsburgi kétfejű sast. S azt hiszem, ma is van még néhány
kálvinista templom itt-ott, melynek tornya csúcsán a csillag a
kétfejü sas nyakára helyezett lándzsahegyen csillog.</p>
<p>Az én szülőfalumnak, Mezőszentgyörgynek is szép sudaras
kálvinista tornya volt gyermekkoromban, de a kétfejü sas ezen is
rajta volt. 1848-ban elhatározta az eklézsia, hogy azt leveteti
onnan, de egy fehérvári ácsmester háromszáz forintot kért a
levételért. Ezt már mégis sokalták érte s a nemes ifjak e helyett
azt határozták, hogy puskával lelövöldözik a torony csúcsáról.
<span class="pagenum"><a name="Page_130" id=
"Page_130">-130-</a></span> Vagy legalább is puskagolyóval úgy
kilövöldözik alakjából, hogy senki se ismer rá.</p>
<p>Persze nem lett belőle semmi. Néhány száz golyót rá lőttek, de a
kétfejü sas észre se vette. Magasan állott, erős kalapált vasból
készült, a puskagolyó semmit sem ártott neki. Utóbb is abban
hagyták a mulatságot s akkor szabadultunk meg tőle, mikor ezelőtt
harminczhét esztendővel uj tornyot csináltattunk.</p>
<p>Komárommegyében is csaknem így járt egyik kálvinista falu. Már
nem jut eszembe a neve, csakhogy ennek derék presbiterjei okosabbak
voltak, mert ők ágyúval akarták 1848 áprilisban a kétfejü sast
lelőni. De sokkal okosabbak még se voltak, mert valami gonosz csont
tanácsára a várkormányzótól kértek hozzá ágyut és tüzért.
Természetesen huszonöt bot lett a vége, oly gyorsan és sommásan
kiszolgáltatva, mintha a parancsnok valamikor makai kapitány lett
volna.</p>
<p>A komáromiakról azt beszélik, hogy 1848-ban ágyukkal lövöldözték
le kálvinista tornyukról a kétfejü sast.</p>
<p>A győriek különösen megjárták a városi őstorony kétfejü sasával.
1848-ban és 1849-ben kétszer levették önkényt, midőn a magyar sereg
itt táborozott s az osztrák sereg kétszer tétette vissza erőszakos
fenyegetéssel.</p>
<p>Láttam egy kálvinista templomban fészkelt kétfejü sast is.</p>
<p>Egerallyán vagy Adorjánházán a Marczal mellett láttam ezt. A
szép fehérre meszelt templom falán és pedig a karzat falán volt
fekete színnel fölfestve <span class="pagenum"><a name="Page_131"
id="Page_131">-131-</a></span> egy nagy istenadta kétfejü sas.
Magassága, szélessége lehetett vagy fél öl. Ezen annyival inkább
csodálkoztam, mert mint mindenki tudja, a kálvinisták semmi
faragott vagy festett képet nem tűrnek szentegyházaikban. De a
kétfejü sast megtűrték. 48-ban, 49-ben elfeledték bemeszelni, az
50-es években pedig már nem lehetett tenniök. Most azonban nem
hiszem, hogy megvolna már.</p>
<p>Jól emlékszem, ez a sas még a régi alaku volt, a minőt
Mária-Terézia és József császár idejéből ismerünk. Az a kétfejü sas
sokkal soványabb és ritkább tollu, mint a mostani és sokkal jobban
hasonlit a mai német császári vagy porosz sashoz. Igaz, hogy a mult
században az osztrák császárság felállítása előtt körülbelül egy
volt mindakettő.</p>
<p>Nem emlékszem, hogy a kétfejü sast túl a Tiszán vagy a Tisza
mellékén láttam volna kálvinista tornyokon. Igaz, hogy e vidéken 48
előtt nem jártam. Kakast azonban láttam s különösen sokat láttam a
felvidéken, lutheránus templomok tornyain is. S bizonynyal a vén
Hurbán, ha már úgy beleszeretett a madárvilágba, jobban teszi, ha
kétfejü sas helyett, hitrokonainak ősi szokásához ragaszkodva,
kakast tétet temploma tornyára.</p>
<p>Egyébiránt valamikor ezelőtt száz évvel a tiszamelléki
kálvinistáknál se volt gyöngébb a Habsburgok iránti lojalitás, mint
túl a Dunán.</p>
<p>József császár 1781. október 19-én adta ki hires rendeletét a
vallás szabadságáról, a »christiana tolerantia«-ról, mint az
egykoruak nevezték. Ez a rezoluczió deczember <span class=
"pagenum"><a name="Page_132" id="Page_132">-132-</a></span> 26-án
érkezett és publikáltatott Debreczenben s a krónikairó megjegyzi,
hogy »e napnál nem ért Debreczen örvendetesebb István-napját«.</p>
<p>Ez évnek utolsó és a következő évnek első hónapjaiban az egész
országban felharsogott a protestánsok örömének vidám zaja. És az
ünneplések, lakomák, hálaadások és áldomások tömegesebbek valának,
mint 1848-ban a márcziusi törvények ünneplése.</p>
<p>És ez természetes volt.</p>
<p>A protestánsok, kálvinisták túlnyomó nagy része jobbágy volt,
igaz, hogy a köznemességé is.</p>
<p>1715-től kezdve is talán ezer protestáns templomot vettek el s
az iskolák százait zárták be. Még nagyobb városokban is folyt az
okkupálás. Veszprém 1716-ban, Pápa 1752-ben vesztette el kálvinista
templomát és iskoláját.</p>
<p>A kálvinistákat plébános anyakönyvezte; a protestánsok fizetni
tartoztak a katholikus papságot, ép úgy, vagy sokkal jobban, mint
maguk a katholikusok. Ezenkívül fenn kellett tartaniok saját
egyházaikat, papjaikat, iskoláikat.</p>
<p>Mária Terézia szabályozta az úrbért, József a vallásszabadságot.
Mindkettő tette mindezt a rendek, a nemesség, az országgyülés, a
vármegyék ellenére. Bizony természetes volt, hogy a protestáns nép,
mely szabadságát és anyagi érdekeit és vallásának gyakorlatát a
Habsburgoktól nyerte: ezek iránt túláradó hálát érzett szivében és
demonstrált külsőleg is, a hogy tudott.</p>
<p>Így kerültek a kétfejü sasok a kálvinista templomok csúcsára. –
1781-től a század elejéig száz meg száz <span class=
"pagenum"><a name="Page_133" id="Page_133">-133-</a></span>
kálvinista templom épült s ezek nagy részére hálából odafészkelt a
kétfejü sas. Jókai egyik legszebb regényében, az »Elátkozott
család«-ban leirt templomépités és templompusztitás is ez időre
esik. Az eset Komáromban történt s a komáromi kálvinistáknak is
megvolt egykor a maguk kétfejü sasuk.</p>
<p>A »Gott erhalte«-nak hallása ma például rosszul esik fülünknek.
1849 óta annyi keserü emlék támad fel lelkünkben, a mikor ezt
halljuk. De 1848 előtt nem így volt ez egészen. S én még jól
emlékszem kálvinista népiskolai tankönyvekre, melyekből naponként
tanultuk és énekeltük a »Gott erhalte« szövegét és dalát magyarul e
kezdettel:</p>
<p>»Isten tartsd meg Ferdinandot«.</p>
<p>Mennyit kellett vétkezniök az ország minisztereinek száz év óta,
hogy e hangulatot kiverjék a magyar kálvinista nép szivéből! És a
kétfejü sast a kálvinista tornyok tetejéről. Ezt ugyan kiverték
alaposan.</p>
<hr class="chap" />
<div class="chapter"></div>
<p><span class="pagenum"><a name="Page_134" id=
"Page_134">-134-</a></span></p>
<h3>AZ ÖREG GULYÁS.</h3>
<p>Van egy képem a Képzőművészeti Társulat téli kiállításán. Ott
van valahol a tizenkettedik teremben. Nem is én festettem, nem is
engem ábrázol, meg se vettem, mégis az én képem.</p>
<p>Van egy ifjú, hajadon urnő, a ki még kis lány, de már nagy
művésznő. Ismerik nevét, a kik ismerik a mai magyar
képzőművészetet.<a name="FNanchor_1" id="FNanchor_1"></a><a href=
"#Footnote_1" class="fnanchor">1)</a> Istenadta lángelmével, sors-
és születésadta független vagyonnal a színek költészetének engedi
át ábrándozó szellemét. Fölösleges játék serdülő lányok
részére.</p>
<p>Ez a művésznő valahol valamikor megpillantotta az én gömbölyü
tarfejemet. S jó műtárgyat talált benne. S le is festette volna
nagy kedvvel és türelemmel, ha én tudtam volna »ülni« nagy kedvvel
és türelemmel. De kárpótolta magát. Fogott Törtelen egy öreg
gulyást, beédesgette műtermébe, megtanította »ülni« s lefestette én
helyettem. És az én számomra. Ez az én képem. Azt <span class=
"pagenum"><a name="Page_135" id="Page_135">-135-</a></span>
gondolta a művésznő: mindegy az. Öreg gulyás: öreg politikus.
Mindegyik nyájakat terelget. Pedig mégse mindegy. Mert az öreg
gulyás nyája szót fogad, még ha bogárzik is. Másként van az öreg
politikusnál.</p>
<p>Ott gubbaszt az öreg gulyás aranyos rámában a falon. Napsütötte
fekete-barna arczán egygyel sincs több redő, mint a mennyi egy öreg
gulyást megillet. Szemeiben még eleven tűz villog, vastag bajusza
még ki van fenve keményen. Kalapját már nem vágja félre, de arczát
még gondosan borotválja s öreg korára még fogaiból is megtakarított
annyit, a mennyi a pörkölthöz szükséges.</p>
<p>– Hány éves kend, öreg gulyás?</p>
<p>– Találja el kegyelmed.</p>
<p>– Hatvan.</p>
<p>– Az is voltam valamikor.</p>
<p>– Hetven.</p>
<p>– Az is voltam már régen.</p>
<p>– Nyolczvan.</p>
<p>– Tavaly nyáron találkoztam vele künt a legelőn.</p>
<p>Tehát nyolczvanegy éves az öreg gulyás. Szép kor, szép idő,
kivált ha még keményen pödrött bajusz is jár vele.</p>
<p>Mosolyog az öreg. Mosolyában jólelküség s egyuttal egy kis
ravaszság leskelődik ránk. Bámulom a művészt, mikor az arcz szinein
és vonalain elém tud állítani egy egész lelket, egy egész jellemet
a maga ezer indulatával.</p>
<p>A hősnek, az elkeseredettnek, a dühöngőnek, a kaczagónak, az
irigynek, a lelkesülőnek, a haldoklónak, a részegnek, a nagy
indulatok emberének csak egy <span class="pagenum"><a name=
"Page_136" id="Page_136">-136-</a></span> arcza van. Az arczvonások
szövetének egyetlen változata elénk állítja azt a jellemet a müvész
színeinek segélyével. De mit csinál a művész ott, a hol mindennapi
egyszerű lelket egymásnak ellenmondó határozott indulatokkal kell
egy arcz keretében elénk állítania?</p>
<p>Az öreg gulyás arczán ravaszság van. Tehát lelkében is ravaszság
van. Nyolczvan éves életének egész jellemében ott kell lenni a
ravaszságnak. Ha ott nem volna: hol vette volna a művész?</p>
<p>Nem az a ravaszság, melyet Csemegi a büntető törvénybe
beiktatott. Mely az előtte állót, a vele beszélőt e gondolattal
üdvözli: Mid van, a mit elcsaljak tőled? Az öreg gulyás ravaszsága
némán szól, de így szól: Hátha nem is oly derék legény kegyelmed, a
milyennek első pillanatra látszik? Hátha én nem hiszek el mindjárt
mindent, a mit kegyelmed állít? Hátha én jól megnézem azt, a mit
meg akarok látni? Hátha én nem azt látom, a mit nézek s nem azt
nézem, a mit látok? Hátha nekem nem lesz jó a fapénz? Hátha én nem
tartom addig a zsákot, míg meg nem nézem, mi van felöntve a
garatra? – Ne félj, meg nem csallak, de ne is bízd el magad, hogy
engemet megcsalsz.</p>
<p>Ime az öreg gulyás ravaszsága.</p>
<p>Harczban a születéssel, harczban az élettel, a nyomorusággal, a
betegséggel, harczban az asszony és gyerek éhes gyomrával és
meztelen testével, harczban nyolczvan éves korral s öregség
súlyával: bizony a vén gulyás régen elpusztult volna ravaszság
nélkül. Nagy erő és nagy erény van az ő ravaszságában. <span class=
"pagenum"><a name="Page_137" id="Page_137">-137-</a></span></p>
<p>Mert a ravaszság csúnya dolog, ha valakit megejteni készül, de
szép dolog, ha megvédi azt, a mit a sors és a rossz ember el
akarnak ragadozni. Okosság és kötelesség ilyenkor a neve.</p>
<p>S volt erre a vén gulyásnak alkalma a hosszú életen
keresztül.</p>
<p>Ime, most vertek ki eléje egy nyolczhetes borjút. Nem legel az
istenadta. Csak áll, csak feltartja a fejét, csak elbődül
egyszer-másszor, csak néz arrafelé, a hova a legrövidebb úton
visszakivánkozik. Anyja tejéhez, melyet most vettek el tőle; kisebb
testvérjeihez, kikkel összeszokott; az udvarbeli csatangoláshoz és
a szérüskertbeli legelőhöz, mely jobban megfelelt ízlésének. Az
öreg gulyás első pillanatra észre veszi, hogy a borjú megugrani
készül. Vagy hazafut s ő kap ki miatta, vagy elbódorog s ő ad
számot róla. Minő körmönfont ravaszsággal kell a borju szándékát
megelőzni s bojtárt, ebet úgy állítani, hogy mire a borjú érett
megfontolás után elkezdené a futást: akkorra útját állják
mindenfelől. Mert ha egyszer már megindúl: paripa se vágtat jobban,
mint ő kelme.</p>
<p>Pedig hát ez csak egy rugott borjú volna, a ki az ő elméjét
próbára teszi. Hát még a czeglédi, abonyi, nagy-kőrösi vásárban
mennyi okos emberrel kell megtilódnia, míg szűrét, kalapját,
dolmányát, csizmáját, minden gönczét beszerzi, tehénkéjét eladja,
újat vesz helyette, borját rávallja a mészárosra vagy a pesti
zsidóra s asszonynak, gyereknek, lánynak minden vásári dolgát
eligazítja? <span class="pagenum"><a name="Page_138" id=
"Page_138">-138-</a></span></p>
<p>Asszony! Hejh, az asszony régen ott porlad már a törteli
temetőben. Sírhalmát is elegyengette már az idő, fejfája is régen
elkorhadt, de az öreg gulyás azért odatalálna még éjszaka is.
Nagyon jól emlékszik még örökös nyugvóhelyére, pedig bizony ritkán
látja. Virágot se hord oda, a pázsitot se öntözgeti, mindenszentek
napján lámpát se gyújt az örök alvó fejéhez, de öreg szíve még nem
korhadt el egészen s benne még mindig nyílik a halványuló
emlékezetnek szerény kis kakukfű virága. Ezt a virágot nagyon
szerette a boldogult s ez nyílik a sírhalma körül is. Tudja jól,
mert ha mikor vásárra megy: ott vezet el az út a temető mellett s
ha egyszer nem, másszor csak betekint a temetőbe. Dolga ugyan nincs
ott, de mégis csak betekint, mintha nógatná valaki.</p>
<p>– Hát aztán jó asszony volt-e az Istenben boldogult?</p>
<p>– Minden vasárnap tisztát adott, gyereknek, házi jószágnak
gondját viselte, szomszédolni nem volt a kenyere, az ebédet meg
pontosan kihozta s míg fiatalok voltunk, el is időzött nálam
egy-két óráig mindennap. Most is élne szegény, ha a Berkiné
komaasszony virrasztásánál át nem fázott volna. Kolerás idő is
járt, ágynak esett, nem is kelt fel többé. Azóta is eszembe jutott
egyszer-másszor, hogy az abonyi orvosnak mégis meg kellett volna
mutatni, de olyan gyorsan elgyalázta a betegség, hogy nem lehetett
kocsira tenni. Így volt biz az! Nyugodjék békével!</p>
<p>– De kegyelmed más menyecskét is meg-meg nézett hamis szemmel.
<span class="pagenum"><a name="Page_139" id=
"Page_139">-139-</a></span></p>
<p>Az öreg gulyás komoly képet mutat erre a hiábavaló beszédre. Nem
is felel rá semmit. Az asszony halála után soha se jutott ilyesmi
eszébe. A mi pedig valamikor volt, az meg már nagyon régen volt.
Még bojtár-gyerek korában volt, mikor a kocséri Jenei Viczát
megkedvelte. Szemre való lány volt, csakhogy nagyon pajkos lány
volt. Nem ijedt meg a csintalanságtól, maga is csintalan jó kedvű
volt. El is vette volna, ha isten úgy rendelte volna. De egyszer az
abonyi vásáron két forintos sali-kendőt vásárolt. Idres-bodros
széle csak úgy röpködött a karcsú derekán. Nyolcz forint volt a
bojtárnak esztendei bére: mit csináljon ő sali-kendős lánynyal?
Beszéltek is utóbb a szép Viczáról Kara-Jenőben, a hova feleségül
vitték. De az öreg gulyás azóta se látta, nem volt arra járója se
neki, se a gulyának.</p>
<p>Pedig hát akkor még volt a gulyának elég mezeje.</p>
<p>Törteltől Abony alá lehetett hajtani. De ez még semmi. A Gerje
folyásán három egész nap lehetett terelgetni a gulyát arra
napnyugat felé. Híre se volt a tilosnak. A nagy-kőrösiek pedig a
város alól Tetétlenig engedhették a juhot, ökröt, csikót legelni.
Nem olyan világ volt akkor, mint most. Most a tinó, ha bogárzik, se
futhatja ki magát. Sánczba, garádba, tilosba ütközik azonnal. Nem
is hiszem, hogy nem én vagyok ezen a vidéken az utolsó gulyás.
Hiszen csak lesz még marha azután is, de gulyás már nem lesz többé
én utánam.</p>
<p>– Hát ehhez a föstött képhez mit szól kelmed?</p>
<p>– Nem tudom mire vélni ezt a dolgot. A mi jó kisasszonyunk
aligha csúffá nem akart engem tenni. <span class="pagenum"><a name=
"Page_140" id="Page_140">-140-</a></span> Pedig akár a képre nézek,
akár a tükörbe nézek, mindegy az. Azt mondta, üljek le előtte, majd
ő engem leföst. Gondoltam magamban: engem ugyan nem. De szépen is
beszélt, rám is parancsolt, egy-egy pohár bor is járta: no hát
Isten neki. Valami kenőcsöket addig kevergetett ide-oda, míg utóbb
magamat láttam a táblán. El nem tudtam gondolni, miért tölti az
idejét ilyen hiábavalósággal. Hiszen a kertben sétálhatna, kávét is
ihatnék ezalatt. Csak azt röstellem, hogy a kopott kalapomban
föstött le. Pedig van énnékem jobb kalapom is.</p>
<p>– De kiállítják ám kegyelmed képét Budapesten az urak előtt!</p>
<p>– Hallom. De hiszen én meg nem nézem. Még rám találna ismerni
valaki!</p>
<hr class="chap" />
<div class="chapter"></div>
<p><span class="pagenum"><a name="Page_141" id=
"Page_141">-141-</a></span></p>
<h2>A NAGY ÉV APRÓ EMLÉKEI.</h2>
<p><span class="pagenum"><a name="Page_142" id=
"Page_142">-142-</a></span></p>
<p><span class="pagenum"><a name="Page_143" id="Page_143"><br />
-143-</a></span></p>
<p>Lesz-e még háború? Lesz-e még forradalom? Fölharsan-e még
egyszer a függetlenség szilaj szenvedélyének riadója az alföld
síkjain, a Duna és Tisza völgyén, Erdély bérczei közt s a Bakony
rengetegeiben? Lesz-e még hős a magyar egykoron? S elszenvedi-e még
egyszer a csaták tüzét, hősei bukását s üldöztetésének néma
kínjait?</p>
<p>Nem tudom. Az én életemben már nem zúdulnak ránk többé a harcz
viharai. Több mint félszázad telt el az utolsó szabadságharcz óta.
Én gyerek észszel, de éber és kiváncsi szemekkel láttam az utolsót.
Annak is csak azt a kis részét, mely az én szülőföldemen folyt le s
melyben az én családom s az én véreim és ismerőseim vettek részt.
Bizony kis rész volt az. S nem is oly véres és nem is oly
irtózatos, mint Erdélyben és a Bácskában.</p>
<p>És ez is érdekes volt.</p>
<p>Nem külső eseményei miatt. Hiszen én elvégre se <span class=
"pagenum"><a name="Page_144" id="Page_144">-144-</a></span> láttam
mást, mint Jellasich bevonulását, Roth és Filippovich táborának
fegyverletételét s apámnak egy csapat horváttal való csatározását.
Mi ez a nagy csatákhoz képest?</p>
<p>De az én családom mindazt átérezte, a mit minden jó magyar
átérzett akkor a haza egész területén.</p>
<p>A gyász és aggódás keserű napjait, a mikor fegyverünket a bukás
fenyegette. A diadal dicsőségének hajnalderűjét, mikor az ellenség
megfutamodott. A kétségbeesés sötétségét, mikor északnak
számlálhatlan csapatai ránk hömpölyögtek. – S aztán jöttek a
szolgaságnak, ez elnyomatásnak, az üldöztetésnek szomoru évei.</p>
<p>Az én kis köröm érzésének és gondolkodásának változatairól
akarok néhány kis korrajzban számot adni.</p>
<p>Alakjaim mintha most is előttem állanának.</p>
<p>A kálvinista pap, a ki perbe száll saját istenével is, ha az
elhagyná magyar népét.</p>
<p>A czigány, a ki sebesülten jön haza a piskii csatából s
világgyőzelmek hirét hozza messze földről.</p>
<p>A hős, a kit szegény öreg német jobbágyok mentenek meg a moóri
csatatéren.</p>
<p>A lázadó rácz, a ki megbánja fajának bűneit.</p>
<p>A börtönből hazatérő főur, a kit romba dőlt várában nem vár és
nem fogad senki, de a kihez leszáll a felhőből az erdei sas, hogy
őt üdvözölje.</p>
<p>A kétségbeesett törvényhozó, a ki kioltja saját életét, de még
akkor is rágondol arra a virágra, melyet egykor győzelmes harcz
után a csatatéren gyöngéd női kéz nyujtott neki elismerésül.
<span class="pagenum"><a name="Page_145" id=
"Page_145">-145-</a></span></p>
<p>És még sokan, a kik már nem élnek s a kik mind rokonaim vagy jó
ismerőseim és barátaim voltak.</p>
<p>Mindannyinak története nem e könyvben van együtt. De együtt van
és együtt lesz összes műveimben.</p>
<p>Bizonyosan akad ifjú lélek, a ki szent gyönyörűséget talál
visszaemlékezéseim tarlózatán.</p>
<hr class="chap" />
<div class="chapter"></div>
<p><span class="pagenum"><a name="Page_146" id=
"Page_146">-146-</a></span></p>
<p><span class="pagenum"><a name="Page_147" id="Page_147"><br />
-147-</a></span></p>
<h3>EGY SZILVESZTER-ESTI TÁRSASÁG 1832-BEN.</h3>
<p>Az 1832-ik évi országgyülés az év végére, deczember 16-ára
hivatott össze. Ősi szokás szerint az első három nap gyülekezésre
volt szánva, tehát csak 19-én lehetett tartani az első nyilvános
ülést. Karácsony ünnepe előtt még két ülés volt és azután a
karácsonyi és uj évi ünnepek czímén elnapoltatott az országgyülés
1833-ik évi január hó 10-ig.</p>
<p>Akkor még nem vasuton, nem is gőzhajón, hanem közönséges utazó
kocsin vagy forsponton jártak a megyei követ urak az
országgyülésre. A máramarosi, szatmári és temesi követeknek rossz
úttal és rossz idővel jó két hét kellett, mig felértek Pozsonyba.
Arra tehát a távolabb lakó követek nem is gondolhattak, hogy a húsz
napra terjedő szünet alatt egyet haza tekintsenek.</p>
<p>Egyébként se siettek haza. Kedélyes, vidám életet éltek
Pozsonyban. Sok követnek ott volt felesége, családja; a barátságos
és tömeges vendéglátás, a mennyire a hivatalos szállás engedte,
divatban volt. Bor, <span class="pagenum"><a name="Page_148" id=
"Page_148">-148-</a></span> kártya és szép asszonyok csevegése jobb
mulatság volt, mint a sárban, hóban, fergetegben való utazgatás
ide-oda.</p>
<p>Néhány követ összebeszélt, hogy együtt töltik a
Szilveszter-estét egyik alkalmas vendéglőben. Különösen Siskovics
József baranyai követ és első alispán buzgólkodott egy jó társaság
összehivásán. Buzgólkodása sikerre vezetett. Összejöttek Deák
Antal, Kölcsey Ferencz, Niczky vasi követ, Sárközy Albert somogyi,
Kocsi-Horváth Sámuel veszprémi, Balogh János barsi, Beöthy Ödön
bihari követek s még vagy tízen-tizenketten. Sőt a mágnások közül
is megjelent az estélyen báró Wesselényi Miklós és báró Perényi
Zsigmond. A társaság nagyobb része, mint látszik, nőtlenekből
állott.</p>
<p>A vacsora szokott kedélyes, vidám zajjal folyt le. A
leghangosabb társalgást természetesen Wesselényi, Beöthy, Balogh
János folytatták: az ellenzék legifjabb és leglángolóbb tagjai.</p>
<p>Deák Antal ült az asztalfőn. Ő komoly, sőt komor volt ez estén
és kevés beszédű, mint rendesen szokott lenni. Nem messze ült tőle
Kölcsey, az álmadozó költő és szónok, kit a zajos társalgásban alig
vettek észre. Ő ép oly szótalan volt, mint Deák.</p>
<p>Vacsora után nem ültek kártyához, mint a hogy különben a követek
általános szokása volt, ha nők nem voltak jelen. Hanem kártya
helyett mély politikai eszmecserébe bocsátkoztak és sok reményt,
nagy vívmányokat, a haza felvirágzását s nemzetünk megerősödését
kötötték az épen most megnyilt országgyüléshez. A társalgás
leggyakoribb tárgyai a juliusi forradalom, <span class=
"pagenum"><a name="Page_149" id="Page_149">-149-</a></span> a
felvidéki lázadás és Széchenyi nagy röpiratai valának.</p>
<p>Wesselényi a maga ifjui tetterejét és elszántságát látta
feléledni az ujra ébredt nemzetben. Csak Bécscsel kell – mondá –
megküzdenünk, erre pedig elég erőnk és akaratunk, s a nemzetet
nagygyá és boldoggá teszszük, a milyen nem volt Mohács óta.</p>
<p>Beöthy Ödön megjegyzé, hogy van még más ellenség is, nemcsak
Bécs. Ez ellenség a főpapság, mely szövetkezni fog Bécscsel, egymás
ellen uszítja a felekezeteket s a nemzet figyelmét és lelkességét
átkos felekezeti harczban fogja kifárasztani.</p>
<p>Balogh János hozzátette, hogy se Bécs, se a főpapság nem oly
veszélyes, mint a mágnások. Ezeket leszorítani, az igazi
demokrácziát megalapítani s a szabadságot és nemzeti jellemet ez
alapon kifejteni: ez a mi feladatunk.</p>
<p>A három pont közül folyt az élénk eszmecsere. Kölcsey lehunyta
ép szemét, Deák Antal néha megsimogatta vastag, lecsüngő bajuszát:
úgy hallgatta ez üde szellemek érdekes nyilatkozatait. Végül
megszólalt Deák Antal:</p>
<p>– Se Bécstől és az udvartól, se a főpapságtól, se a mágnásoktól
nem tartok annyira – úgymond – mint saját gyengeségünktől. Meg
tudnánk mi küzdeni mind a hárommal külön is, együttvéve is, ha
igazán meg akarnánk küzdeni. De én akaratunk komolyságában és
kitartásában kételkedem. Sok bennünk a hivalkodás s azok, kiknek
elől kell járni, hamar megunják a vezetést <span class=
"pagenum"><a name="Page_150" id="Page_150">-150-</a></span> s vagy
nyugalomra térnek, vagy a kormány édes szavaira és kecsegtető
igéreteire elhallgatnak, sőt a nemzet ellen állanak pártot. Ez
aggaszt engem.</p>
<p>– Kit sujt ez a vád? – kérdé Wesselényi. – A nemzetet-e vagy az
országgyülést?</p>
<p>– Minket, a nemzet választottjait – felelte nyugodtan Deák
Antal. – Emlékszem a tíz év előtti nagy alkotmányos küzdelmekre s
az 1825-iki országgyülés dolgaira. Mily nagy reményeket kötöttünk
Barthalhoz, Plattyhoz Szerencsyhez, Somssich Pongráczhoz s ma már
valamennyien a kormány árnyékába huzódtak és csöndes emberek, sőt
az udvar igyekezetét támogatják. Vay Ábrahámtól sokat vártam s egy
nyomorult grófságért lemondott szép nemzeti szerepéről. Mit
gondoltok: ha Nagy Pál, ha Ragályi, Bernáth, Pázmándy, Borsiczky s
még néhányan a vezetők közül megadnák magukat az udvarnak: mi lesz
akkor nemzetünk ügyéből?</p>
<p>– Itt leszünk mi, – dörgé Wesselényi.</p>
<p>– Mi meg nem ingadozunk, – kiáltá tüzesen Beöthy.</p>
<p>– Elhiszem, mond Deák Antal, hogy titeket és még igen sokat az
édes szó és kecsegtető igéret el nem tántorit, de vajh meg tudtok-e
állani az ármány, erőszak, meghurczoltatás és vérpad előtt is s
példátokat követni fogja-e majdan a sokaság? Mert héroszok nem
tesznek nagygyá nemzetet, hanem csak oly nemzet lesz nagygyá, mely
héroszait nemcsak megszüli, hanem azokhoz hű is marad.</p>
<p>Viharos szóváltás következett ez után. Csaknem mindnyájan
megegyeztek abban, hogy az udvarnak és kormánynak <span class=
"pagenum"><a name="Page_151" id="Page_151">-151-</a></span> régi
eszközei; ranggal, hivatallal, adományokkal széditeni el a nemzet
vezetőit, többé nem lesz sikeres.</p>
<p>A vita hevében Kölcsey oda ment Deák Antalhoz s lassan mondá
neki:</p>
<p>– Nagyon tisztelt barátom, az én hitem nagyobb mint a tiéd,
pedig az én hitem is gyenge.</p>
<p>– Az én gyenge hitemmel – úgymond Deák Antal – nem is szabad
nekem itt maradnom. Azért, mihelyt lehet, megyek haza birtokomra,
vigyék az ország dolgát az erősebb hitüek, rám mint hű közlegényre
mindig bizton számithattok.</p>
<p>Balogh János felugrott egy székre s férfias szépségének s érczes
hangjának egész teljességével kiáltá:</p>
<p>– A fölserkent nemzetet se az erőszak vérebei, se az udvari
vesztegetések mérgei, se a kormánynak nemzettagadó ármányai, se
saját hitetlenségünk gyöngeségei meg nem rontják többé. Esküdjünk
meg barátim, hogy mi kitartók leszünk!</p>
<p>Felkapta poharát; tüze elragadt társaira, mindenki poharához
nyult, még Deák, még Kölcsey is s lelkesülten fogadták meg, hogy
egyetértők és szilárdak lesznek szegény magyar nemzetünk igaz
ügyeinek védelmében.</p>
<p class="center">* * *</p>
<p>Deák és Kölcsey már negyed év mulva nem voltak az
országgyülésen. Amaz önkényt, emez kényszerítve távozott el, de ők
hívek maradtak. <span class="pagenum"><a name="Page_152" id=
"Page_152">-152-</a></span></p>
<p>Niczky vasi és Kocsi-Horváth veszprémi követek nemsokára
meghunyászkodtak a kormány előtt.</p>
<p>Wesselényi agyonüldözve, Beöthy számkivetésben, báró Perényi
bitófán végezte életét.</p>
<p>Balogh János pedig mint remete, elvonulva a Zoborhegyi kamalduli
zárda romjai közé, öregen, koldusan, szeme világától megfosztva,
írta egykori jó barátjához, Sembery Imréhez, e levelet:</p>
<p>»Kedves jó régi Barátom.«</p>
<p>. . . . . . . . . . . . . . . . .</p>
<p>»Te jól ismered múltamat minden részleteivel. Jól tudod, hogy én
is egyik részese valék ama dicsőségnek, minőt a Nemzet
választottjainak osztogat; hiszen Veled egy elvért küzdöttem több
éveken át: a hon szabadsága és függetlenségeért.«</p>
<p>»Azonban mi lőn mindennek vége rám nézve? Ősz, kopár homlokomról
a babérlevelek mind elhulltak, csillagom elhomályosult, eltünt;
múlt életem rózsaágairól a virágok elfonnyadtak, csak tövisei
maradtak… Nihil durabile sub sole!«</p>
<p>»… Ha én nem áldoztam, nem vesztettem, nem szenvedtem volna
annyit a hazáért; ha a hon méhkasában here lettem volna, ki mitsem
dolgozik, csak henyélve élvez: nem panaszkodnám. De isten és a
magyar világ tudja, hogy én serdülő korom óta minden leheletemet a
haza közügyeinek szenteltem, megtéve, megmozdítva érettük mindent,
mit csekély tehetségem engedett.«</p>
<p>»Szerencsétlenül végzett szabadságharczunk után a <span class=
"pagenum"><a name="Page_153" id="Page_153">-153-</a></span>
természet ösztönét követve, életemet megmentendő, egy istennel s
egy köntössel kivándoroltam és midőn tíz évi mesés viszontagságok
után a honvágy leirhatatlan kínjaitól üzetve, felsőbb engedelem
nélkül visszatértem in laribus paternis, még csak annyit se
találtam, a mennyi kis ujjam körme alá férne. Hova lett
hátrahagyott, elkobzott vagyonom?«…</p>
<p class="center">* * *</p>
<p>Balogh János barátai alamizsnájából élve, nyomorban halt
meg.</p>
<p>Azok pedig, kik a hon méhkasában here módra henyélve élveznek:
élvezik a föld minden örömeit s élvezeteik tíz éves tartamát
országos zajjal jubilálják.</p>
<p>Most már senki sincs életben azok közül, kik 1832-ben a pozsonyi
Szilveszter-estén hazájuk javára, a legnemesebb harczra
megesküdtek.</p>
<p>A kik megszegték esküjüket: azok boldogultak.</p>
<p>A kik hűk maradtak a haza igaz ügyéhez: azok száműzve,
börtönben, koldulva vagy bitófán végezték az életet. De ezeknek
utolsó szava is áldás volt az imádott hazára.</p>
<p>Amazok pedig nem áldják, csak élvezik a hazát. De nincs és nem
is lesz áldás nevükön, hanem eltemeti őket a feledékenység.</p>
<p>A hősök pedig, a lánglelkek, a koldusok, a bitónak és
számüzetésnek áldozatai áldva lesznek örökké – nemzedékről
nemzedékre, míg lesz e földön magyar.</p>
<p>S lesz addig, míg ily fiai lesznek. <span class=
"pagenum"><a name="Page_154" id="Page_154">-154-</a></span></p>
<h4>II.</h4>
<p>Az előző sorokban megemlékeztem Balogh Jánosról s érintém
életének keserü viszontagságait. Erre nézve Nagy Nepomuk János úr
valamely lapban erős birálatot indit rám. Nem hagyhatom szó nélkül
birálatát.</p>
<p>Egy kis országgyülési reminiszczencziát akartam én közölni az
előző sorokban. A mivel azt bizonyítám, hogy a hatalom és a sors
még mindig üldözi azokat, kik szegény nemzetünk igaz ügye mellett
elszántan, alku nélkül küzdenek s hogy kényelmes jólétben dobzódnak
azok, kik elvük árán s a nép bizalmának kijátszásával a hatalom vak
eszközeivé ajánlják fel magukat. Közleményem czime volt: »Egy
Szilveszter-esti társaság 1832-ben«.</p>
<p>Ebben szó volt Balogh Jánosról is, a hires barsmegyei ellenzéki
követről, a későbbi forradalmi férfiuról, a bujdosóról, az ismét
hazatért hazafiról, ki vakon, koldusul, remete módra élt a
zoborhegyi, egykor kamalduli zárdában s barátai alamizsnái által is
segítve, szegényül halt meg.</p>
<p>Ennyit állítottam s nem többet és nem kevesebbet. Állításomra
ily szavakat használni felhatalmazott engem a poézis és a
stilisztika s kitüzött czélomnak nemessége.</p>
<p>Azonban Nagy Nepomuk János reám támadott s kimondá, hogy
állításaim a történeti hűségnek nem felelnek meg s azon kívül
sértők a most élő rokonokra <span class="pagenum"><a name=
"Page_155" id="Page_155">-155-</a></span> is. Czáfolatát alapítja
az igazságra és történeti hűségre.</p>
<p>Elismerem, hogy az igazság és történeti hűség mindenek felett
való s hogy ezeket megsérteni nem jogosít fel se poézis, se
stilisztika, se semmiféle czél nemessége. De határozottan állítom,
hogy minden szavam teljesen hű a történethez és igazsághoz s hogy
Nagy Nepomuk János teljesen téved mindabban, a mit ellenem
czáfolatul hoz fel.</p>
<p>Igazságomat Balogh János saját szavaival bizonyítom.</p>
<p>Egy levelében, mely Érsekujvárott 1871 decz. 10-én kelt,
valamely egy év előtt történt dologra való hivatkozás után szóról
szóra így ír:</p>
<p>»– – Az óta nagy változás történt rajtam, igen is nagy változás,
de nem jobbra, hanem rosszabbra, mert akkor csak gyengélkedő
szemeim világát jelenleg végkép elvesztve, merő vak lettem.«</p>
<p>»Voltam ugyan a múlt nyár közepén Bécsben a világhírü
szemorvosnál, dr. Arlnál, ki is szemeimet szorgosan megvizsgálván,
egy pontosan használandó szemkenőcscsel és azon biztatással
bocsátott el magától, hogy rövid idő múlva visszanyerendem szemeim
világának legalább is egy jó részét.«</p>
<p>»Azonban ember tervez, isten végez. A szem-mágusz reám nézve
arany szavai nem teljesültek, jóslata nem lőn incarnálva és így
eddigelé szemeim nemcsak hogy fel nem épültek, de végkép
elhomályosultak.«</p>
<p>»No de még engem mindig táplál az az édes remény, hogy még
egykor barátaimat és e szép világot meglátandom stb.« <span class=
"pagenum"><a name="Page_156" id="Page_156">-156-</a></span></p>
<p>Ez édes remény nem teljesült. Tehát igazságot írtam, midőn a
boldogúlt hazafit vaknak állítám.</p>
<p class="center">* * *</p>
<p>Állítám azt is, hogy barátainak alamizsnái is segítették őt.</p>
<p>Egy levélben egyik barátjához így ír a fentebb érintett dátum
alatt:</p>
<p>»Ha emlékezetem nem csal, most folyt le körülbelül egy éve, hogy
szives valál baráti kérelmemre jóltévő jobbodat felém kinyujtani.
Fogadd e szivességért már akkor is mélyen érzett, de úgy hiszem,
tőled nagylelküleg elengedett szóbeli köszönetem manifesztáczióját
stb.«</p>
<p>Módomban állana e hű barátot megnevezni s tényét részletesen is
közölni, de ő még él és gyöngéd érzelmeit sérteném vele. Hadd
maradjon tehát ez és egyéb adatom jegyzeteim közt a későbbi
jövendőnek.</p>
<p>Tehát ez az állításom is megfelel a legszorosabb történeti
igazságnak.</p>
<p class="center">* * *</p>
<p>Állítám zoborhegyi remeteéletét. Erről ő egy barátjának a
következőleg ír:</p>
<p>»Zoboron. Aug. 6. 1870. Kedves jó régi barátom! Elevenen
képzelem, mikép csodálkozol, midőn tőlem, ki a nagy világtól
elvonúlva, itt, Zobor hegyén, az egykori kamalduli szerzetesek
zárdája romjai közt lézengve éldegélek, e sorokat olvasod; azonban…
quis contra torrentem?« <span class="pagenum"><a name="Page_157"
id="Page_157">-157-</a></span></p>
<p>Ezek a dicsőült hazafi szavai. S ő valószinüleg jobban ismerte
saját helyzetét, mint Nagy Nepomuk János.</p>
<p class="center">* * *</p>
<p>Állítám és saját levelével igazolám, hogy javait a hatalom
1849-ben konfiskálta. Ezt az ő levelén kívül, ha ez birtokomban nem
volna is, be tudnám Barsmegye levéltárának adataiból bizonyítani.
Hogy e javakat rokonai, gyermekei miként vették ki (s jól tették,
hogy kivették) – a kormány kezéből: erről semmit se szóltam.</p>
<p>Nem szólok ama magánjogi kérdésről sem, melyet Nagy Nepomuk
János fölvet, hogy e javak körül kik voltak az illetékes örökösök s
mire alapíták örökjogukat. Ezt vitatni vagy csak érinteni is nem az
én feladatom.</p>
<p>A boldogult hazafi rokonait igen is fájdalmasan érinthetné, noha
őket akkor se sérteném, ha a nálam levő leveleket egész
terjedelmükben nyilvánosságra hoznám. S ehhez az általános felfogás
szerint s kivált Nagy Nepomuk János támadása után volna is
jogom.</p>
<p>Azonban az én jogi felfogásom szigorubb az általános
felfogásnál. Érzem azt, hogy bármily jogosult birtokosa legyek a
leveleknek, nincs jogom fájdalmat okozni a hű rokonoknak, kik
elvégre kötelességszerűen, de szivesen is segélyezték erejükhöz
képest a rég elhunyt kiváló hazafit.</p>
<p class="center">* * *</p>
<p><span class="pagenum"><a name="Page_158" id=
"Page_158">-158-</a></span></p>
<p>Hanem Nagy Nepomuk János, ha már oly nagy kedve van a
czáfolgatáshoz, sokkal méltóbb s talán sokkal alaposabb tért
találna maga előtt, ha gondosan gyűjtött adatokból sikerülne
megczáfolni azt, mit Horváth Mihály állit »Huszonöt év stb.« czimű
történelmi munkájában Balogh Jánosról. Én ismertem koszorús
történetirónk ez állítását s ez igazán fájdalmas s ha valótlan,
sértő is lehet a hű rokonokra, de én Balogh Jánosról életének nagy
tragikuma után más képet alkottam magamnak, mint Horváth Mihály. És
magasztos képet, mint előző soraim igazolják. Benne én a hazafiság
vértanuját látom. Nem a legnagyobbat, de olyat, a ki mély
tiszteletünkre méltó.</p>
<p class="center">* * *</p>
<p>Megjegyzem végül, hogy állításaim igazolására hivatkozhatnám
Sembery Imrére, az elhunytnak nemeslelkü barátjára, ki vele együtt
volt már az 1825-iki országgyülésen. A nálam levő leveleket pedig
illetékes férfiaknak szivesen megmutatom.</p>
<hr class="chap" />
<div class="chapter"></div>
<p><span class="pagenum"><a name="Page_159" id=
"Page_159">-159-</a></span></p>
<h3>A KÉPVISELŐI NAPIDIJ 1848-BAN.</h3>
<h4>I.</h4>
<p>Jegyzeteim közt néhány érdekes dolgot találok a napidijakról,
melyek fölött nemcsak 1848-ban, hanem 1848 előtt is folyt már vita
nem egyszer. Folyt az országgyülésen, de folyt különösen a
vármegyéken 1834 óta, a mikor egész komolysággal vitatták a
vármegyék nemesi rendei, hogy az illendőség azt hozná magával, hogy
a vármegyék követeit ne a házi pénztárból fizessék, hanem azok
fizetését egyedül a nemesség vállalja magára.</p>
<p>Mindenki tudja, hogy a nemes ember adót nem fizetett s a békés
idők közterheit nem hordozta. És azt is tudja mindenki, hogy az
úgynevezett »házi pénztár« – domestica cassa – a jobbágyokra és
úrbéres telkekre kirótt közadókból telt meg. És végül az sem titok
senki előtt, hogy a haladás szabadelvü bajnokai már Széchenyi első
irodalmi föllépése óta arra törekedtek, hogy a közteherviselés
alkotmányunkba behozassék s a nemesség »szűz vállai« is viseljék
aránylag a közterheket. <span class="pagenum"><a name="Page_160"
id="Page_160">-160-</a></span></p>
<p>A bécsi udvar konokul ellenezte az efféle javitást. Ő minden
áron országgyülési többséget akart a követek tábláján is s arra
számitott, hogy a »nem adózunk« kecsegtető jelszava alatt a
nemesség átalában az udvar törekvéseit támogatja, mert hiszen
követválasztási joggal csak a nemes ember birt.</p>
<p>Az ország jobbjai két javaslattal törekedtek a
közteherviselésnek legalább elvét elfogadtatni. Az egyik volt a
budapesti lánczhid épitése akként, hogy ennél a nemes ember is
köteles legyen hidpénzt fizetni. A másik volt a napidij kérdése,
melynél a politikai tisztesség, sőt egyéni illendőség is azt
parancsolta, hogy miután más nem lehetett megyei követ, csak nemes
ember, s másnak nem is volt követválasztási joga, csak nemes
embernek: tehát a nemes által választott nemes követnek legalább
napidiját ne a »szegény adózó nép« fizesse, hanem maga a nemesség.
Hiszen egyéb illetményei még igy is a jobbágyság és városi
polgárság nyakába estek, ezek közterheit növelték.</p>
<p>Minden követ mellé adtak tiszti hivatalszolgát, úgynevezett
megyei katonát. Ennek díszes ruházata, utazási, élelmezési és
lakásköltséggel ellátása a jobbágyság filléreiből került ki. És
minden követ mellett volt egy iródeák, rendszerint jurátus fiatal
ember, kit házi pénztárából szintén a vármegye fizetett. Végül az a
város, legtöbbször Pozsony városa, hol az országgyülés tartatott,
köteles volt ingyen lakást adni a követeknek s az országgyülés
egyéb tagjainak. E terhet a városi polgárság viselte. E teher pedig
nem volt kicsiny. <span class="pagenum"><a name="Page_161" id=
"Page_161">-161-</a></span></p>
<p>Lássuk csak a számitást.</p>
<p>A nádor számára kellett ötven szoba. Az ország birája és a
személynök számára külön-külön húsz szoba. Az országgyülés egyéb
tagjai számára külön-külön négy szobás lakás konyhával és
fakamarával. A nádornak hat konyha, tíz kamara, három pincze, hat
fakamara, tizenkét kocsiszin s negyven lóra való istálló.</p>
<p>Az országgyülés tagjai közül a távollevők követei nem kaptak
ingyen szállást. De a többi mind kapott.</p>
<p>Ezek száma pedig nagy volt.</p>
<p>Az utolsó rendi országgyülésen volt huszonöt egyházi főrendü,
kilencz zászlós ur, harminczkét főispán, százkilenczven világi
főrendü, egy horvát főrendü, huszonhárom királyi táblabiró, két
horvát táblai követ, harminczöt egyházi követ, százhárom megyei,
hét kerületi és hetvenkét szabad királyi városi követ. Mindez
összesen vagy ötszáz ember, ugyanannyi külön lakással s a nádori,
országbirói és személynöki szobákat is ideszámitva, legalább
kétezerkilenczven szobával.</p>
<p>A szoba pedig nem lehetett csak akármilyen. A főlovászmester
válogatta meg a lakásokat s minthogy a rossz lakásokért ugyancsak
sokat kellett hallania, tehát elég szigoru volt a válogatásban. Az
1848-iki országgyülés Pozsonyban ugyan nem tartott sokáig s ekkor
már mérsékelt lakbért fizettek is a törvényhozók, de már az
1832–36-iki országgyülés öt éven át tartott s el lehet képzelni a
pozsonyi jó városatyák keserveit, kiket négy-öt éven át megszokott
kényelmes lakásukból ingyen kizavartak. Igaz azonban, hogy a
legtöbb főrendü <span class="pagenum"><a name="Page_162" id=
"Page_162">-162-</a></span> és sok megyei követ önkényt és
szivességből fizetett némi lakbért a magáéból, sokan pedig épen nem
vették igénybe a városi polgárok lakásait.</p>
<p>Nos hát a napidij kérdése a harminczas évektől kezdve a nemesi
előjogok megszüntetésének, a rendi alkotmány megifjításának s
demokratikus alapon való korszerű átalakításának kérdése volt. A
bécsi udvar s az ifjodó magyar nemzet a fölött is vívta azt a
harczot, mely a 48-iki törvények meghozatalával végződött.</p>
<p>Kossuth és elvbarátai 1848. márcziusban szerkesztették meg az
»országgyülési követeknek népképviselet alapján választásokról«
szóló törvényjavaslatot. Ennek 56. §-a rendeli azt, hogy ezentúl
minden követ öt pengő forint napi dijat s negyven pengő forint évi
lakbért kapjon az állam pénztárából. Ez óriási fontosságu javaslat
a márczius 28., 29. és 30-iki kerületi ülésekben vitattatott
meg.</p>
<p>Hatalmas vita volt ez. Részletei mind máig nem látták meg a
sajtó napvilágát. E vitában a konzervativ udvari párt tagjai
szélesebb alapra törekedtek fektetni a választói jogosultságot,
mint maga Kossuth. De indokaik se tiszták, se nemesek nem valának.
Boszu és demagóg számitás vezette őket.</p>
<p>Nem ide tartozik e vita részleteit ismertetnem. A napidij
kérdése nem támasztott nagyobb vitát. Nem arról volt szó, hogy a
napidij akár behozassék, akár emeltessék. Hiszen a megyei követek
túlnyomó részének akkor egyéb illetményen túl hat pengő forint volt
napidijuk. A törvényjavaslat inkább leszállítá az akkori
<span class="pagenum"><a name="Page_163" id=
"Page_163">-163-</a></span> fizetést. Hanem arról volt szó, hogy
ezentul ne a vármegyék, kerületek és szabad királyi városok külön,
hanem az ország kincstárából egyenlően fizessék a napidijakat.</p>
<p>Ezt ellenezni lehetetlen volt, mert hiszen azon túl nem a megyék
mint olyanok küldötték a követeket. Az alsó tábla márczius 31-én
tárgyalta s fogadta el a törvényjavaslatot alig egy óra alatt. A
napidij kérdésében senki fel sem szólalt. Nem, még Somssich és
Paczolay sem, a kik pedig a kerületi ülésben ugyancsak kemény
harczot folytattak egyéb kérdések fölött Kossuthtal.</p>
<p>A főrendek másként viselték magukat. Negyvenkét beszédet
tartottak e kérdésben. Lappangó haragjuknak itt engedték meg az
ádáz kitörését a szabadelvüség, magyarság és demokráczia összes
vivmányai ellen. De egyúttal nagy tájékozatlanságot is árultak el.
Inditványaik sokfélesége bizonyítja ezt.</p>
<p>Az egyik inditványt gróf Zichy József tette. Ő minden napidijat
és szálláspénzt el akart törölni. Őt támogatták a tisztavérü
föltétlen aulikusok: báró Bánffy Pál, gróf Széchen Antal, gróf
Pálffy József, gróf Forgách Antal, gróf Zichy Henrik mosonyi
főispán, gróf Cziráky János, gróf Andrássy György sárosi és Ürményi
József tolnai főispán, gróf Barkóczy János és báró Sennyey Pál.</p>
<p>A vita kezdetén gróf Pálffy József azt inditványozta s a mellett
bizonykodott, hogy a követek két forint napidijat kapjanak. E miatt
gróf Batthyány Kázmér, de mások is keményen megtámadták. Batthyány
azt <span class="pagenum"><a name="Page_164" id=
"Page_164">-164-</a></span> mondta, hogy ily napidij csak béresnek
vagy inasnak való. Gróf Pálffy Móricz akként érvelt a két forint
mellett, hogy ha a követ vagyonos, akkor öt forintra nem szorul: ha
pedig szegény: akkor érje be két forinttal.</p>
<p>A másik inditvány volt gróf Batthyány Kázméré, ki a
törvényjavaslat szerinti öt forint napidijt és négyszáz forint
lakbért helyeselte. Még szebben s igazán magas politikai érvekkel
támogatta ez inditványt gróf Károlyi György, békési főispán s némi
habozás után gróf Teleky László. Ez inditvány mellé sorakoztak:
báró Vay Miklós koronaőr, báró Majthényi László barsi s Hertelendy
Ignácz torontáli és Marczibányi Antal trencsényi főispán is. Utóbbi
azt a furcsa módositást tette, hogy a választók maguk fizessék a
képviselő napidiját és lakbérét.</p>
<p>A harmadik inditvány volt ifju Majláth György baranyai főispáné,
ki azt kivánta, hogy az alsó táblát figyelmeztessék a javaslott
összeg magas voltára s minden összeg megjelölése nélkül követeljék
annak leszállítását. Hozzá csatlakoztak br. Perényi Zsigmond, gróf
Pálffy Móricz, gróf Haller Ferencz, báró Wenckheim Béla, gróf
Károlyi Lajos nyitrai főispán, báró Majthényi Antal liptai főispán,
báró Jeszenák János, gróf Péchy Manó, gróf Batthyány Imre
főlovászmester s id. Majláth György országbiró.</p>
<p>Egyik-másik szónok kétszer, sőt háromszor is felszólalt s oly
hevesen folyt a szóváltás, hogy gróf Batthyány Lajosnak, akkor már
megbizott miniszterelnöknek, a főrendek csillapítására föl kellett
szólalni. <span class="pagenum"><a name="Page_165" id=
"Page_165">-165-</a></span></p>
<p>Alig érthető, hogy oly kiváló szabadelvü férfiak, mint Perényi,
Jeszenák, Wenckheim a napidij eltörlését vagy leszállítását
javasolhatták. Elvégre is győzőtt ifj. Majláth György inditványa s
ez a következő izenetben közöltetett az alsó táblával:</p>
<p>»A méltóságos főrendek, tekintve más alkotmányos országoknak
példáját s a parlamentáris kormányzási rendszernek természetét,
legczélszerűbbnek látnák, hogy az országgyülési követek semmi
dijjal se láttassanak el; azon esetre pedig, ha a t. rendek a
hazánkban jelenleg fenforgó körülmények közt elfogadhatónak nem
tartanák, a napidijaknak s lakbérnek javaslatba tett mennyiségét –
tekintve az országos pénztárra háromló tehernek tetemesebb voltát –
aránylag nagynak vélik s ezért lejebb szállíttatni kivánják.«</p>
<h4>II.</h4>
<p>A főrendek többségének azon terve, hogy a képviselőktől a
napidij elvonassék, mindenesetre feltünő volt az akkori napokban.
Hiszen a megyei, kerületi és horvátországi követek akkor sok egyéb
illetményen felül hat pengő forint napidijat s a városi követek is
három-négy-öt pengő forintot kaptak. A távollevők követei nem
tekintettek a törvényhozás valódi tagjainak. Kerületi ülésekben
nagynéha felszólalt egyik-másik távollevő követ, de nyilt országos
ülésben a gyakorlat mind a szót, <span class="pagenum"><a name=
"Page_166" id="Page_166">-166-</a></span> mind a szavazatot
megvonta tőlük. Ezeknek nem volt napidijuk. Szabály szerint ezek is
húztak valami javadalmat megbizóiktól, melynek mértéke magánalku
tárgya volt. Sokan maguk költségén voltak ott, mint például gróf
Andrássy Aladár, ki édes anyját özv. gróf Andrássy Károlynét, vagy
például Szlávy József, ki gróf Almássy Ernőt képviselte, kik tehát
csak jogczímet akartak szerezni arra, hogy az országgyülésnek
tagjai lehessenek. Ezek példája nem vezethette a főrendeket, mert
hiszen ezen intézményt a javaslott népképviseleti rendszer úgy is
örökre eltörölte, valamint eltörölte a királyi tábla tagjainak
országgyülési jelenlétét, a társas káptalanok követküldési jogát s
a kir. adományos apátságok közvetlen törvényhozói jogát is. De
hiszen ezek se voltak dij nélkül. A székeskáptalanok maguk fizették
követjeiket. A királyi tábla tagjai az országos pénztárból rendes
fizetésükön felül külön napidijat húztak. A bakonybéli, dömölki,
szentgotthárdi, lekéri, telki, tihanyi és zirczi apátok s a csornai
stb. konvent prépostja pedig elég nagy javadalommal birtak, melynek
egyik rendeltetése az alsó táblai személyes jelenlét költségeinek
viselése is volt.</p>
<p>Történelmi tény az, hogy a főrendek sem az ősiség megszüntetése,
sem az úrbéri szolgálmányok eltörlése, sem a papi tized elejtése
miatt akkora s oly keserű vitát nem folytattak, mint a képviselők
napidija miatt. Pedig amott csak maguk a főrendek legalább ezer
millió forintnyi értéket vesztettek, holott a napidijaknál
veszteségről szó nem lehetett. <span class="pagenum"><a name=
"Page_167" id="Page_167">-167-</a></span></p>
<p>Egyébiránt lelkük bensejére nyiltan felhozott indokaik vetnek
világot.</p>
<p>Meg kell jegyeznem, hogy márczius 31-én mind gróf Batthyány Imre
főlovászmesternél, mind gróf Pálffy Józsefnél a Pálffy-palotában
összejött vagy ötven főrendü a törvényjavaslat előzetes
megbeszélésére, de mindkét helyen csupán a képviselők napidijairól
volt szó s annak ellenzését mindkét helyen csaknem egyhangulag
megállapították. A csanádi püspök, Lonovics József, csak arra kérte
a főrendeket, ne kivánják, hogy e kérdésben a főpapok is
felszólaljanak, mert bár ők egyházi tizedeikről nagylelkűen
lemondanak, de mégis oly tetemes javadalmuk marad, hogy hozzájuk
nem lenne illő a képviselők szerény öt-forintos napidiját
ostromolni. Ezt belátták a főrendek is.</p>
<p>Egyik indokuk, melyet főleg báró Bánffy Pál és gróf Pálffy
József hangsulyozott, az volt, hogy az öt forint napidij s
egyátalán minden napidij keresetmóddá tenné a képviselőséget, a mit
kerülni kell.</p>
<p>Bánffy különösen hangsulyozá, hogy Erdélyben az erdélyi követek
korábban csak öt váltó forint napidijat kaptak s napidijuk most is
csak hat váltó forint, a mi nem több két frt negyven kr. pengő
pénznél, de ő még ezt is sokallja. Lakbérre is elég kétszáz forint,
mert ő közvetlen tapasztalásból tudja, hogy Pesten kétszáz forint
bér mellett egész esztendőre lehet kapni két-három szobás lakást,
ily lakás pedig untig elég egy népképviselőnek.</p>
<p>Gróf Pálffy az országnak nagy terheltetését emlegette. Szerinte
háromszázhetvennyolcz követ öt forint napidij <span class=
"pagenum"><a name="Page_168" id="Page_168">-168-</a></span> mellett
négy ötszázezer forintba kerülne az országnak, a mi pedig – miként
ő vélekedik – aránytalanul nagy kiadás.</p>
<p>Az a felfogás, melynek gróf Zichy József adott kifejezést,
mindenesetre eredeti. Ő azt mondá, hogy mig a követi utasitás
fennállott, addig megengedhető volt a napidij, mert a követ nem a
maga nézetét, hanem választói nézetét tolmácsolta. De most, a mikor
az utasitás megszünik s a követ a maga nézetét képviseli, elégedjék
meg a népnek közbizalmával.</p>
<p>Legáltalánosabb volt az a vélemény, hogy képviselőnek csak
gazdag ember való, nem pedig szegény ember. Gróf Haller Ferencz
kifejti, hogy csak gazdag ember élhet a követi díszhez illőleg,
Ürményi József, valamint gróf Pálffy József is nyiltan kijelenté,
hogy ha tetszik követnek a szegény ember, adjon neki fizetést az a
párt, mely követté megválasztja.</p>
<p>A kérdés ezen részét meglehetősen ledér felfogással
érintették.</p>
<p>Báró Perényi Zsigmond s báró Majthényi Antal s különösen (a nem
rég elhunyt) gróf Zichy Henrik akkor mosonyi főispán azt a nézetet
állitották fel, hogy »a népképviseleti rendszerrel nem fér össze a
képviselők napi dijazása.« Hogy miért nem fér össze? Erre
feleletet, okokkal ellátott feleletet adni meg se kisértették. Csak
egyszerűen hivatkoztak az angol és franczia példára. Gróf Zichy azt
mondá: ha már behozzuk a parlamentárizmust, tegyük azt egészen,
csináljunk tiszta munkát, ne adjunk semmi napidijat.</p>
<p>Arra az ellenvetésre, hogy a dijazatlan képviselők <span class=
"pagenum"><a name="Page_169" id="Page_169">-169-</a></span> majd
hivatalok után kapkodnak, azt felelték, hogy a napidij ezen nem
segít; a napidijas képviselők is hivatalba jutni törekednek.</p>
<p>E nézet minden egyoldalusága mellett is tartalmas. De akkor még
nem jutott a főrendeknek eszébe az, a minek később nem egy példáját
láttuk, hogy a hivatalok után való kapkodásnál is rosszabb az
üzletek után a kormány segélyével való kapkodás.</p>
<p>De e nézet a mi viszonyaink közt sehogyse képezhetett érvet a
parlamentárizmus és népképviselet ellen. Hiszen 1848 előtt szó se
lehetett parlamentárizmusról és népképviseletről, mégis a nemzeti
ellenzéknek fölötte sok és kitünő vezértagját hivatallal sikerült
elnémítani. A bécsi udvari kormány ehhez csakugyan jobban értett
mint a népképviselet.</p>
<p>A napidij ellen egyéb érvet, mint a melyet érintettem, hiába
keres akárki abban a huszonöt-harmincz beszédben, mely a javaslott
diurnum ellen elhangzott. Ez érvek pedig nyiltan bebizonyítják,
hogy az 1848-ik év márcziusának és áprilisának uj korszakkezdő
mozgalmas napjaiban ily aránylag kis kérdésnél nem az érvek,
legalább nem ezen érvek sulya vezette a főrendek többségének
nézetét, hanem egészen más. Vezette a kicsinyes bosszú s a
keserüség, melynek érzetét a nagy átalakulások rohamossága keltette
föl.</p>
<p>De azért a követek nagy részénél fájdalmas, sőt bosszus
visszahatást szült a főrendek e vitája.</p>
<p>Kocsi Sebestyén Gábor, Veszprémmegye már agguló, de mindig
szellemes követe a konzervativ táborhoz <span class=
"pagenum"><a name="Page_170" id="Page_170">-170-</a></span>
tartozott s egyénileg is nyugodt természetü ember volt, nem is
gondolt arra, hogy követnek ujra megválasztassék s mégis
keserüséggel beszélt a főrendek magaviseletéről. Sőt írt is még az
napon, 1848. ápril 1-én egy szatirizáló verset, mely kéziratban
kézről-kézre járt a követek közt. E gyönge, de azért hangulatára
nézve jellemző versecske így hangzik:</p>
<div class="poem">
<h4>A DIURNUM KÉRDÉSÉNEK VITATÁSA.</h4>
<div class="stanza"><span class="i0">Ékességes dolog követségbe
menni,<br /></span> <span class="i0">Dicséretre méltó hon atyának
lenni.<br /></span> <span class="i0">Elhagyni az asszonyt és a
gazdaságot,<br /></span> <span class="i0">Boldogítani a népet és
országot,<br /></span> <span class="i0">Négy, ötezer voksnak
viselni a képét,<br /></span> <span class="i0">Követválasztásnak
szapora költségét.<br /></span> <span class="i0">Czivakodni lent a
magyar pártossággal,<br /></span> <span class="i0">Ide fönt
pediglen a német ármánynyal.<br /></span> <span class="i0">Mind
ezért ne számits semmi szánalomra,<br /></span> <span class="i0">Se
ott lenn, se itt fönn semmi jutalomra.<br /></span> <span class=
"i0">Diurnumot ne várj, maradj nemes ember,<br /></span>
<span class="i0">Nem vagy te se kocsis, se lovász, se
kellner.<br /></span> <span class="i0">Nézz be a lelkednek kellő
közepébe:<br /></span> <span class="i0">Hazafiságodnak ott lakik a
bére.<br /></span> <span class="i0">Gyomroddal ne törődj, ha rád
jön az éhség:<br /></span> <span class="i0">Jóllakhatol azzal, hogy
szeret a népség.<br /></span> <span class="i0">Gyüjtsd össze
magadnak a közbizodalmat<br /></span> <span class="i0">S ha száraz
a torkod: azzal űzd el szomjad.<br /></span> <span class="i0">A mit
otthon nyertél, a rendek vivátját,<br /></span> <span class=
"i0">Hozd el és ha fázol, fütsd be azzal kályhád,<br /></span>
<span class="i0">S ha üres a zsebed, a mentéd
elfoszlott,<br /></span> <span class="i0">Jószágod, mint a füst,
szanaszéjjel oszlott,<br /></span> <span class="i0">Gyereked
elzüllött, magad elavultál,<br /></span> <span class=
"pagenum"><a name="Page_171" id="Page_171">-171-</a></span>
<span class="i0">S a nép kegyéből is elvégre kibuktál,<br /></span>
<span class="i0">Mindened oda lett, magad földön
fekszel;<br /></span> <span class="i0">Még se ess kétségbe,
vigasztalódj ezzel:<br /></span> <span class="i0">Hogy hiszen
megmaradt czinczár, zsidó pénze,<br /></span> <span class=
"i0">Mágnás uradalma, német dicsősége!<br /></span></div>
</div>
<p>Bizony ennél hangzatosabb versek is készültek akkor már, de
hiszen az öreg Sebestyén Gábor a huszas és harminczas évek verselői
s főleg csak országgyülési verselői közé tartozott.</p>
<p>Egyébiránt nem volt ok e busongó keserűségre. A főrendek
kisebbsége elég erélylyel, sőt eléggé hatalmasan érvelt a napidijak
megszavazása mellett.</p>
<p>Gróf Batthyány Kázmér kifejté, hogy a fukarkodás ily dologban
nem illik nemzetünkhöz s hogy háromszázhetvennyolcz független
vagyonos ember s alkalmas törvényhozó alig akad, ki dij nélkül
követséget vállaljon.</p>
<p>Meglepő érvet alkalmazott gróf Pálffy Móricz. Furcsa lenne –
úgymond – hogy míg csak az adómentes nemes ember volt a követ,
addig adtunk hat forint napidijat, most pedig, mikor az adózó
nem-nemes is lehetne képviselő: akkor ne adjunk semmi dijat.</p>
<p>Gróf Teleky László nagy politikai indokot hangsulyozott, azt
mondván, hogy az lenne a választói jognak legcsunyább megszoritása
s a czenzusnak legrosszabb neme, ha a választók csupán gazdag
embert választhatnának képviselőül.</p>
<p>A békési főispán, gróf Károlyi György, találón jellemzé az angol
és franczia viszonyokat. Francziaországban – úgymond – nem volt
napidij s a parlamentben <span class="pagenum"><a name="Page_172"
id="Page_172">-172-</a></span> kétszáz hivatalnok s ugyanannyi
hivatalra vágyó volt a képviselő, a parlament tehát mindenben vakon
teljesítette a kormány kivánságát. S mi lett az eredmény? Az, hogy
a parlamentet szétverték, a királyt elkergették s a képviselőknek
nyolcz pengő forint napidijat szavaztak meg.</p>
<p>Gróf Zay Károly azt mondá: »Ha az elmebeli tehetség s a
honszeretet arányban állana a vagyonnal: akkor ő se adna napidijat,
de minthogy gyakorlatilag többnyire megfordítva áll a dolog: ennél
fogva megszavazza a napidijat.«</p>
<p>A főrendek elutasító izenetét ápril negyedikén tartott kerületi
ülésében tárgyalta a követek táblája Makkay Sándor krassómegyei
követ elnöklete alatt. Nagy kedvetlenség vagy viharos szemrehányás
nem nyilvánult a főrendek ellen. A főrendek izenetét nem támogatta
ugyan komolyan senki, de nem is érveltek sokat az izenet ellen. A
főrendek ellenállásának se sikerétől, se komolyságától senki nem
tartott.</p>
<p>Makkay mint elnök kész rezolucziót terjesztett elő, Deák,
Sebestyén, gróf Széchenyi, Kossuth csak pár szóval, röviden tettek
megjegyzést.</p>
<p>Legélesebb volt Madarász László, kit csak pár héttel előbb
küldött fel Somogymegye. Azt mondá: úgy látszik, hogy a mint voltak
huszasos mágnások, most a főrendek azt akarnák, hogy legyenek
»huszasos« követek.</p>
<p>Tudni kell, hogy az 1839-iki országgyülésen »huszasos«
mágnásoknak csúfolták a főrendiház ama szegényebb <span class=
"pagenum"><a name="Page_173" id="Page_173">-173-</a></span>
mágnástagjait, kiket a kormány behivott s állitólag fizetett azért,
hogy a főrendi táblán föltétlenül a kormánynyal szavazzanak.</p>
<p>A viszonüzenet következő lett:</p>
<p>»Az 56. §-ban meghatározott napidijakat már csak azon
tekintetnél fogva is megállapitandóknak vélik a karok és rendek,
mivel az országgyülési képviselőség elvállalását szegényebb sorsú,
de értelmi képzettséggel biró egyénekre nézve lehetetlenné tenni
nem akarják, másfelől pedig alkalmat nem kivánnak nyujtani arra,
hogy a mindennapi szükség aggodalmai közt igen nehezen fentartható
függetlenség, mely a törvényhozásnak egyik főkelléke, a
megvesztegetésnek áldozatul essék.«</p>
<p>Ezt az ápril 5-iki országos ülésben minden vita, sőt minden szó
nélkül fogadták el a követi tábla tagjai.</p>
<p>Ghyczy Kálmán nádori itélőmester nyomban átvitte a főrendekhez,
kik ugyanez napon déli tizenkét órakor megkezdették a
tanácskozást.</p>
<p>A napidijak kérdéséhez nem szólt senki. Ezt ellenezni egyetlen
főrendü sem vélte czélszerűnek. Elfogadták szó nélkül.</p>
<hr class="chap" />
<div class="chapter"></div>
<p><span class="pagenum"><a name="Page_174" id=
"Page_174">-174-</a></span></p>
<h3>A ZENDÜLÉS.</h3>
<p>Mikor a 48-iki törvényeket Pozsonyban meghozták, s különösen az
úrbéri szolgálmányokat eltörölték, s a jobbágyságot
felszabadították: a nemesség nálunk Veszprémvármegyében is
aggodalommal volt eltelve, vajjon a szabadság nem idéz-e elő
pórlázadást?</p>
<p>Voltaképen nem az uj törvényektől s nem is a szabadságtól félt a
mi nemességünk. Hanem még nem volt távol az idő, a mikor
Galicziában a kormány által fellázított tudatlan nép rettenetes
vérengzést követett el a lengyel nemesek ellen. E vérengzés egyes
részleteiről iszonyu szinekben, túlozva beszéltek mi nálunk is s
itt is eszébe jutott sok embernek, hogy ugyanazon osztrák kormány
nálunk is megkisérthetné ugyanazt, a mi oly jól sikerült
Galicziában – az ellenzék leöletését vagy megrémitését.</p>
<p>S e fölött annyival többet tünődtek, mert apám is, ki a
zalavármegyei tisztujitásokban és követválasztásokban is folyton
részt vett, szentül hitte, hogy például <span class=
"pagenum"><a name="Page_175" id="Page_175">-175-</a></span> a Deák
Ferencz elleni véres jelenetek, melyeket Forintos vezetett,
egyenesen a bécsi kormány pénzéből és sugalmazásából eredtek.</p>
<p>De volt az aggodalomnak másik, igen sajátságos oka is. Akárhogy
és akármint történt, nálunk a szegényebb kis nemességnél, melyhez
apám is tartozott, a 48-ik év elején sem Kossuth, sem Petőfi nem
volt valami nagyon népszerű név. Pedig a mi nemességünk a
szabadelvü ellenzékhez tartozott, minden fegyverbiró tagja el is
ment honvédnek s később rajongott Kossuthért úgy, mint csak az
ország bármely vidékén. Hanem hát kezdetben nem volt ez így.</p>
<p>Különösen Petőfit és Táncsicsot nem szerették. Petőfinek az
»urak« viszkető nyakáról szóló költeménye s Táncsicsnak
kommunisztikus és földosztó iratai közkézen forogtak s bizony e
dolgokban a nemes atyafiak nem nagy gyönyörüséget találtak.</p>
<p>De azért mi mezőszentgyörgyiek ott a Mezőföld közepén
legkevésbbé féltünk.</p>
<p>S bátorságunk oka abban állott, hogy mi volt jobbágyainkat már
1842-től fogva rendesen elvittük a tisztujitásokra és
követválasztásokra, csak úgy, mintha nemesek lettek volna.</p>
<p>Veszprémvármegyében kisebbségben volt a liberális ellenzék. A
bakonyvidéki és mezőföldi nemesség ellen mindig győzött az a
nemesség, melyet gróf Eszterházy Károly tolnai főispán, gróf Zichy
Domokos veszprémi püspök és a győri püspökség aulikus érdekben
vezetett és pénzelt. Mi tehát úgy akartunk magunkon segiteni,
<span class="pagenum"><a name="Page_176" id=
"Page_176">-176-</a></span> hogy a hol lehetett, a szebb,
vagyonosabb, értelmesebb jobbágyokat felvettük soraink közé s a
tömeges szavazásnál igen jó hasznukat vettük. Csak arra kellett
vigyázni, hogy valahogy a kormánypárti nemesség fel ne ismerje
őket, mert akkor bizony jaj lett volna ártatlan fejüknek.</p>
<p>A mezőszentgyörgyi jobbágyok között különösen sok volt az ily
lappangó nemes szavazat. Öregeink hat éven át együtt mulatva és
restaurálva velük, lehetetlennek tartották, hogy most, épen most,
mikor a jobbágyság különben is eltöröltetett, épen ezek
fellázadjanak s volt földesuraikat és úgyszólván nemes társaikat
megrohanják. Becsületes, értelmes és vagyonos magyar emberekről ezt
fel nem tehették.</p>
<p>Baj nem is történt, hanem azért valami mégis történt.</p>
<p>Egy szép, napfényes, áprilisi vasárnap reggelen egy nemes atyafi
lélekszakadva átizen apámhoz, hogy a nép korcsma előtt, házak
előtt, templom előtt gyanusan csoportosul s különösen apám nevét
gyakran emlegeti; vigyázni kell, mert különben baj lehet.</p>
<p>Apám átmegy a nemes atyafihoz s ott megtudja, hogy cselédek
hozták a kósza hírt. Apám valami családi tisztviselője volt a
nemességnek s a hírre rögtön összehivja a falu házához az összes
nemeseket.</p>
<p>Mire ezek összegyülekeztek a falu házánál, akkorra a jobbágyok
is összegyültek a templom előtt. Egyik vezetőjük, a hosszu nyaku
Szente Péter, nagy tűzzel magyarázott nekik valamit s gyakran
mutogatott a <span class="pagenum"><a name="Page_177" id=
"Page_177">-177-</a></span> falu háza felé, hol a nemesség nem
ugyan megrettenve, hanem azért egész komolysággal tanácskozott a
netaláni összeütközés esélyei felett. Fegyvereik ugyan voltak, de
épen arról volt a szó, hogy baj esetén miként lehetne a fegyver
használatát elkerülni.</p>
<p>Tanácskozás közben gyakran ki-kimentek a falu háza elé, nézték a
csoportosulást s hallgatták az oda vetődő hangokat. A templom a
falu házától alig volt kétszáz ölnyire, a hang tehát áthallatszott.
De az áthallatszó hangból leginkább apám nevét lehetett
kivenni.</p>
<p>Apám elgondolkodott. Végig gondolt a múlt napokon és éveken s
keresett valamely esetet, hogy egyik vagy másik jobbágyot mikor,
mivel bánthatta meg s esetleg miként haragíthatta magára. Olyan
esetet nem talált.</p>
<p>Az ugyan eszébe jutott, hogy Szalay János nevű jobbágyának fülét
hosszu fuvar alkalmával gyakran megránczigálta, mert annak az a
furcsa szokása volt, hogy úton lovait megitatni nem szerette s a
nyomorult pára lovak majd eldőltek a szomjuságtól s gyakran, ha
kutat láttak úton vagy útfélen, még a kocsit is készek voltak
feldönteni, hogy oda rohanjanak. Egy alkalommal apámat csakugyan
fel is döntötték. Ezért és ilyenért szokta fülét megránczigálni. És
Szalay János uram szintén a templom előtt, a zendülők közt volt és
szintén nagy hangon beszélgetett.</p>
<p>De apám azért nem ijedt meg, sőt inkább azt mondá a nemes
atyafiaknak, hogy ő egyedül, egy maga oda megy a tömegbe a templom
elé; ha az ő nevét emlegetik, ő majd megkérdi, kinek mi baja van
vele. <span class="pagenum"><a name="Page_178" id=
"Page_178">-178-</a></span> A nemes atyafiak aztán ám segítsék, ha
netalán baj lesz.</p>
<p>Az atyafiak istenre és mindenre kérték, ne menjen a tömegbe s
utóbb azt is kijelenték, hogy ők ugyan még segitségére sem mennek,
nehogy a falu elpusztuljon.</p>
<p>Apám gondolkodott. Java idejebeli, erős férfi volt: Tolna-,
Veszprém- és Zala-vármegyében minden restaurácziónál gyakorolta
jogát tíz év óta; sok ártatlan nemes ember halálát szinről-szinre
látta, a politikai szenvedély sok viharos kitörésének szemtanuja
volt: ő csak megmaradt a mellett, hogy elmegy a templom elé, de ő
miatta a nemességnek baja ne legyen. Azt az engedményt azonban
megadta magának is, a nemes atyafiaknak is, hogy kézi fokosát
letette kezéből és puszta kézzel indult el a »zendülők« felé.</p>
<p>A »zendülők« lehettek vagy háromszázan s midőn látták, hogy apám
feléjük megy, valamennyi arra nézett s a tanakodást is abban
hagyták.</p>
<p>Apám bátran, de nem kihivólag közelített feléjük, s midőn két
lépésre volt már, szokott hangján mondá:</p>
<p>– Jó reggelt és jó munkát kivánok atyafiak!</p>
<p>– Adjon isten az úrnak is. – Így fogadták el a köszönést egész
tisztességgel.</p>
<p>De azután kiugrott a tömegből saját jobbágya, Szalay János uram
s oda állva orra elé, nagy önérzettel elkiáltá:</p>
<p>– Tudja-e az úr, hogy most szabadság van?</p>
<p>– Tudom ám hejh, te nem is tanítasz engem arra. <span class=
"pagenum"><a name="Page_179" id="Page_179">-179-</a></span></p>
<p>– Tudja-e az úr, hogy az úr nekem nem parancsol?</p>
<p>– Azt is tudom János, mi kifogásod ellene?</p>
<p>– De hát azt tudja-e az úr, hogy most már akkor itatom meg a
lovaimat, mikor nekem tetszik?</p>
<p>– Tudom ám, de azt is látom, hogy te János most is csak olyan
bolond ember vagy mint eddig voltál.</p>
<p>– De az már igaz! szólt közbe a hosszu nyaku Szente Péter s
megfogván Szalay János uram dolmányának gallérját, elhúzta őt apám
elől.</p>
<p>De ekkor már hangosan nevetett az egész zendülő tömeg. A nemes
atyafiak csak ekkor vettek nyugodt lélegzetet a falu házánál.</p>
<p>Azonban Szente Péter állt apám elé s komoly erős hangon
mondá:</p>
<p>– Hanem nekünk van egy szavunk az úrhoz.</p>
<p>– Meghallgatom Szente Péter, mi lesz az?</p>
<p>– Oda adja-e nekünk az úr azt a zászlót békességgel?</p>
<p>– Micsoda zászlót?</p>
<p>– Azt a zászlót, a mi ott van az úrnál az első szobában, a mit
Kossuth Lajos küldött, de nem az úrnak, hanem nekünk.</p>
<p>Csakugyan volt a házunknál egy zászló. Gyönyörü fehér
atlasz-selyem, vastag aranybetűkkel ráhímezve: »Ipar: Nemzeti
Jóllét: Szabadság.« Ez a zászló védegyleti zászló volt, nem is volt
benne nemzeti szín több, csakis két boklyója. Ez volt házunknál,
mert apám vidéki kis védegyletet akart alapítani, ezért szerzé a
zászlót. <span class="pagenum"><a name="Page_180" id=
"Page_180">-180-</a></span></p>
<p>– Hallja kend Szente Péter, azt a zászlót nem Kossuth Lajos
küldte kelmeteknek, hanem magam szereztem harmincz ezüst forinton.
Mit akarnak azzal a zászlóval?</p>
<p>– Ki akarjuk tűzni a toronyba, mert most szabadság van!</p>
<p>– No ezért odaadom, jőjjenek kendtek velem!</p>
<p>Elindult az egész zendülő tömeg. Az öregek komoly arczczal, a
fiatalok éltetve Kossuth Lajost és a szabadságot. Oda jöttek
udvarunkra, anyámnak egyik-másik fiatal ember kezet is csókolt;
néhány percz alatt oda hívták a muzsikus czigányokat s zeneszóval
elvitték a zászlót s kitűzték a torony ablakába.</p>
<p>Minő igaz öröme volt ez annak a jó népnek. Hat-hét éves gyermek
voltam, de élénken emlékszem e jelenetre.</p>
<p>A zendülésnek vége lett. Igazi magyar nem tudja azt bántani, a
ki őt nem bántotta. Bár volna ridegebb, boszúállóbb, igazi
ellenségéhez engesztelhetlenebb!</p>
<p>Azt a zászlót később, a katona-uralom és üldözés éveiben, el
kellett dugdosnunk. Idő, nedvesség, penész, csak rongyait hagyta
meg.</p>
<p>De e rongyokat, mint becses emléket, kegyelettel őrzöm.</p>
<hr class="chap" />
<div class="chapter"></div>
<p><span class="pagenum"><a name="Page_181" id=
"Page_181">-181-</a></span></p>
<h3>A MI KARÁCSONYUNK 1848-BAN.</h3>
<p>Nem történet az, a mit elbeszélek. Nincs abban semmi, a mi
ország figyelmére méltó, jövendő előtt megörökitésre érdemes.
Szerény falusi háznak, szerény magyar családnak ünnepi hangulata
az, a mint keresztül tör rajta a véres harczát vivó nemzet
jajkiáltása. Mint mikor estalkonyon a nyugovó nap enyhe fényét égő
házak piros lángja s fekete füstje zavarja meg.</p>
<p>Sok nem él már azok közül, a kik alkották azt a családot, a kik
együtt voltak annak az ünnepnek napjaiban. Régen volt, gyermek
voltam akkor, harminczhárom évnek ködös multján keresztül csak úgy
csillog át az emlékezet, mint pisla mécs a messzeségből. Nagy volt
az a korszak s én legkisebb emlékét is meggyüjtöm magamnak. Még azt
is, a mi csak az én családomnak emléke.</p>
<p>Vastag hó, csikorgó hideg, fényes téli nap köszöntött be hozzánk
karácsony első ünnepére. Mi gyermekek reggeli után szedtük elő
szánkóinkat, hogy megyünk ki a tópartra szánkázni. Apánk nem
engedte. »Ma nem szánkáztok gyerekek« – mondá. <span class=
"pagenum"><a name="Page_182" id="Page_182">-182-</a></span></p>
<p>Templomba kellett mennünk. Az isteni tisztelet kivételesen rövid
ideig tartott. Minket még nem eresztettek az úr asztalához, apám
pedig az napon nem vette magához az úrvacsorát. Korán haza
mentünk.</p>
<p>Zálogos házban laktunk akkor. Az ősi kúria szemközt feküdt, de
még nem volt rá ház épitve. De gyümölcsöst már alapitott rá apám a
múlt évben. A kuria közepe szép, fiatal oltoványokkal volt
tele.</p>
<p>Alig értünk haza: a szomszédságból átjött hozzánk a községi
jegyző. Jó komája volt apámnak s gyakori vendég nálunk. Egykor
katonaviselt ember, huszár strázsamester, iskolákat végzett, de
azért hatalmasan értett a káromkodáshoz. Gregoricsnak hívták, szerb
származásu volt, sohase tudtam meg, hogy vetődött mi hozzánk,
lelkesült híve volt a magyar ügynek; óra számra el tudta szidni a
németet s lázadó szerb atyafiait. Mi gyermekek szájtátva
hallgattuk.</p>
<p>Most sántitott. Midőn szeptember végén Jellasich seregéből egy
küldöncz csapatot apám vezetése mellett megsemmisitettek: ő is
részt vett a véres összeütközésben s egy horvát golyó furódott át
czombján. Kigyógyult belőle, de kissé sánta maradt. Valami fontos
mondani valója lehetett, hogy karácsony első ünnepének délelőttjén
is átjött hozzánk.</p>
<p>– Komám, – szólt apámhoz, – az éjjel nem csufitották-e meg a
nyulak az oltoványokat?</p>
<p>– Nem tudom, komám, ma még nem néztem meg.</p>
<p>– No hát nézzük meg.</p>
<p>Kimentek a gyümölcsösbe, én utánok. Valószinüleg <span class=
"pagenum"><a name="Page_183" id="Page_183">-183-</a></span> azért
mentek ki, hogy a háznép ne hallja beszélgetésüket. Rám még akkor
természetesen nem hederitettek semmit.</p>
<p>– Komám, – mondá a jegyző, – kutya világot érünk. Jön a német,
már Győrnél jár, ma beszélte a pandur, a ki Veszprémből jött az
este. Veszprémben az a hír is jár, hogy az országgyülés szétfutott,
Kossuth pedig elszökött. Nincs már magyar sereg.</p>
<p>Nem volt ez mind igaz. De akkor még a faluvégen se a vasút, se a
távirda nem mozgott. Zsidó, czigány, ökörhajtsár, ezek voltak akkor
a gyors hírhordók. A hirek pedig támadtak özönnel.</p>
<p>Apám kedélye e napokban mindig a végleteken mozgott. Vagy
túlcsapongó reménynyel, vagy szomoru kétségbeeséssel nézte a
nemzeti ügy változásait. Most is kezdett már a kétségbeeséshez
hajlani, de azért még nem mondott le minden reményről.</p>
<p>– Dehogy nincs, – felelte, – van még komám magyar sereg, ott van
Perczel Mór tábora, útját állja az még Windischgrätznek.</p>
<p>– Nem az komám, tudom én azt már jól, bele ütött már ebbe az
országba, noha tél van, a mennydörgős ménkü.</p>
<p>Így folytatták a beszédet jó darabig. Egyszer aztán azt mondá a
jegyző:</p>
<p>– Van egy kérésem is komám. Ha majd a horvátok miatt inquiziczió
jön ellenünk: engemet vesznek legkeményebben, mint afféle
katonaviselt ember. Ha sebemet megvizsgálják és kisütik, hogy
golyótól kaptam, <span class="pagenum"><a name="Page_184" id=
"Page_184">-184-</a></span> legyen tanu édes komám, hogy én azt a
sebet vadászaton kaptam.</p>
<p>– Ha ezzel segíthetünk magunkon: majd meglássuk. De hiszen a
vármegye talán nem teszi azt.</p>
<p>– Mit a vármegye? Hát még komám azt gondolja, hogy lesz ebben a
mi életünkben vármegye? Hát nem tudja azt komám, hogy császári
biztos van a vármegyében és hogy vasas németek kisérték be
Veszprémbe? Hajh édes komám, a hová a német beteszi a lábát: nem
parancsol ott többé a vármegye.</p>
<p>Apám a fejét csóválta. Azért-e, hogy nem hitte e beszédet, vagy
azért, mert elfogta a keserűség.</p>
<p>A jegyző ujra kezdte a beszélgetést.</p>
<p>– Van-e komám még a háznál Jellasich-proklamáczió? A mi nekem
volt, azt az asszony már mind elfütötte, most pedig ugyancsak jó
lenne, ha volna.</p>
<p>– Talán lesz, de mire lenne az jó?</p>
<p>– Hjah komám, mindenre gondolni kell. Ha ide jön a német, a falu
táblájára jó előre kiragasztok egyet s a tanácsasztalra is teszek
egynéhányat. Így talán majd nem pusztítják el a falut.</p>
<p>Ez volt az a proklamáczió, melyet gróf Zichy Eugénnál
megtaláltak, s melyért a grófot felakasztatta Görgey.</p>
<p>Nálunk ebből csomagszámra volt a padláson. Maga Jellasics adta
apámnak személyesen.</p>
<p>Az eset úgy történt, mint másutt bővebben elbeszélem, hogy a
mikor Jellasich a szomszéd faluban, Lepsényben ütötte fel
főhadiszállását, s a mikor a mi falunk is el volt árasztva horvát
katonasággal, falunk nemessége <span class="pagenum"><a name=
"Page_185" id="Page_185">-185-</a></span> apámmal együtt
deputácziót küldött Jellasichhoz megkérni őt, hogy rablást,
gyilkosságot, gyujtogatást ne engedjen meg katonáinak. Jellasich jó
hangulatban volt, épen Kossuth Hirlapját olvasta, a küldöttséggel
magyar nyelven kedélyesen beszélgetett, megigért mindent s a
mennyire katonáinak fegyelmezettsége engedé, igéretét meg is
tartotta. De a mikor a küldöttség elbucsúzott s menni készült, egy
nagy köteg proklamácziót adott a küldöttségnek, hogy azt vigyék
haza s oszszák el a nép között.</p>
<p>E proklamáczió apámhoz került, ki annak szétosztását
természetesen meg nem engedte. Talán most is van még belőle a
padláson.</p>
<p>E proklamácziót tartotta a mi jó jegyzőnk erős védbástyának a
német haragja ellen.</p>
<p>Miként telt el a nap: arra már nem emlékszem, de hogy miként
telt el az este, arra már jól emlékszem.</p>
<p>Sokan jöttek össze nálunk rokonok, jó barátok. Ott volt tanitónk
is; lelkes, derék ifju akkor, – hajlott koru, derék lelkész most. Ő
tanitott engem írni és olvasni s úgy szerettem, hogy egy-két
előadását most is el tudnám mondani csaknem szórul-szóra.</p>
<p>Könyvek vásárlása, szépirodalmi lapok olvasása akkor a mi kis
falunkban nem volt divatban. Nem volt még községi könyvtárunk sem s
Vörösmarty és Petőfi verseit csak kéziratban olvashattuk. A mi jó
tanitónk a legszebb költeményeket leírta annyi példányban, hogy
minden előkelőbb háznak jusson egy. Jutott nekünk is. A költemények
közt legelső volt Vörösmarty Szózata. <span class=
"pagenum"><a name="Page_186" id="Page_186">-186-</a></span> Nekünk
gyermekeknek ezt különösen, de a többit is könyv nélkül meg kellett
tanulnunk. A kis füzet aztán folyton öregbedett. Midőn vége lett a
harcznak, midőn vérbe fojtották a szabadságot és igába verték a
nemzetet: jó tanitónk akkor is elhozá a honfibánat titkos
költeményeit. Szegény apám nem is igen szerette őket olvasni. Erős,
életedzett, kemény ember volt, lelkét a mindennapi élet gondjai is
elfoglalták, de ha e kis kéziratfüzetet kezébe vette s kivált ha
elolvasá azt a verset, melynek refrainje ez: »Tánczoljatok
Magyarhon leányi!« mindig mély izgatottság fogta el s könnyei
kicsordultak. Akkor nem értettem ezt a dolgot, a pipafüstnek
tulajdonitám, hogy szemeit törölgette. Most már elképzelem, minő
érzelem lehetett az, midőn Pestnek hölgyei – vajjon kik lehettek
azok? – a vértanuk sírhalmai közt tánczvigalmat tudtak tartani. Ezt
a kis füzetet pár évvel ezelőtt megtaláltam korán elhunyt Lajos
öcsém iratai közt. Ő, a ki akkor még csecsemő volt, ő mentette
meg.</p>
<p>Vacsora után sokáig beszélgettek vendégeink. Beszélgetésük
tárgya a nemzeti ügy szomorú bukása volt. 1848 karácsonyán végkép
elveszettnek hitték az ügyet túl a Dunán. A ki Windischgrätz
herczeg hatalmas hadseregét látta, mely leverte Prágát, leverte
Bécset, s mely elől a magyar hadsereg megfutamodott, az
lehetetlennek tartá, hogy ennek útját állja valaki. S aztán egyik
rémhír a másikat kergette.</p>
<p>Beszélgetés közben tanitónk előszólított engem, hogy szavaljam
el a Szózatot. Kiálltam a pikétre, a beszélgetők <span class=
"pagenum"><a name="Page_187" id="Page_187">-187-</a></span>
elhallgattak s én kis gyerek módjára el kezdtem hadarni azt a
fenséges költeményt.</p>
<p>– Lassan fiam, csak lassan mondd! – szólt hozzám egyik is, másik
is.</p>
<p>Midőn azt a versszakot elmondtam: »Az nem lehet, hogy annyi szív
– Hiába onta vért – S keservben annyi hű kebel – Szakadt meg a
honért«; midőn ezt elvégezém és tovább akartam mondani: egy
rokonunk, Kovács Antal ráütött az asztalra, felugrott mellőle s
iszonyú hangon rám rivallt:</p>
<p>– Megállj kölyök, ne mond tovább, ne mondd tovább!</p>
<p>Én ijedten elhallgattam s néztem meredt szemekkel, – mit akar
velem az a haragos bácsi. Az a haragos bácsi pedig nem akart velem
semmit, hanem ujra leült az asztalhoz, két kezére hajtá fejét és
elkezdett zokogni keserüen. És vele együtt zokogott az egész
társaság.</p>
<p>Ez volt a mi karácsonyunk 1848-ban.</p>
<p>Pár nap múlva megtörtént a moóri csata, a hol Perczel tábora
megsemmisült. E csatáról csak annyit tudok, hogy az emberek mondták
egymásnak aggodalmas arczczal: ni, hogy ide hallszik az ágyuzás! És
hogy jobban hallják az ágyuszót, sokan lefeküdtek a földre s
fülüket a fagyos göröngyre fektették. Mi gyermekek is ugyanazt
tettük utánuk. Úgy tetszett, mintha egy-egy kemény lábdobbanást
hallottunk volna a távolból.</p>
<p>Másnap reggel vagy negyven-ötven huszár állott meg falunkban.
Lovuk átszakadva, maguk elfáradva, menekülve egész éjjel irtóztató
hidegben, melyhez hasonlót <span class="pagenum"><a name="Page_188"
id="Page_188">-188-</a></span> azóta sem értünk. A lovak hófehérek
a dértől, az emberek bajuszán és szemöldökén jégcsap és
zuzmara.</p>
<p>Württemberg-huszárok valának, a szétvert magyar seregnek
elszakadt, menekülő foszlányai.</p>
<p>Megálltak és kérdezték: micsoda falu ez s merre járnak ők?</p>
<p>A feleletet megkapták s vele együtt boldog, boldogtalan sietett
hozzájuk: hívni be őket, lesegíteni a lóról s vinni nekik meleg és
hideg ételt, bort, sültet és kalácsot, maguknak és elfáradt,
elgémberedett lovaiknak. Az asszonynépség sírva rajzotta őket
körül. Azt hitte, halottaikból támadtak föl, hiszen az a hír járt
már, hogy a magyar sereg egy lábig elveszett.</p>
<p>Első pillanatra apám se ismerte fel a vastag dér alatt az
ezredet. Egy öreg, vastag bajuszu legénytől kérdezé:</p>
<p>– Micsoda ezred ez fiam?</p>
<p>– A Württemberg-ezred.</p>
<p>– Hála isten, azt beszélték már, az egész ezred el van
fogva.</p>
<p>A vén huszár komoly szemekkel nézett le a lóról és csendes,
nyugodt, kevély hangon azt felelé:</p>
<p>– Nem lehet ezt föltenni a Württemberg-huszárról!</p>
<p class="center">* * *</p>
<p>Sok gyász, sok szomoruság volt abban az időben. De annak az
időnek gyásza is fényesebb és szomorusága is vígasztalóbb volt,
mint mostani napjainknak minden dicsősége.</p>
<hr class="chap" />
<div class="chapter"></div>
<p><span class="pagenum"><a name="Page_189" id=
"Page_189">-189-</a></span></p>
<h3>SZILVESZTER REGGELÉN.</h3>
<p>Ötszörös erővel jött ránk a büszke ellenség.</p>
<p>Elfoglalta már Sopront, Győrt, Tatát, Pápát, Veszprémet s a
Vértesnek és Bakonynak szakadékos völgyén keresztül közelgetett a
főváros felé.</p>
<p>A moóri halmokon megállott előtte Perczel Mór, a vakmerő, a
rettenthetetlen honvédtábornok.</p>
<p>Volt neki ötezer embere és tizenkét ágyuja s jött ellene
huszonkétezer ember és hatvan ágyu. S az ő serege fázott és napok
óta hátrált s ellenfele győző volt és büszke. Neki volt hat század
lovassága s ellenfelének harmadfél ezrede.</p>
<p>A csatát elveszté, el kellett vesztenie. Ezer honvéd maradt
holtan és sebesülten a sziklává fagyott havon.</p>
<p>Oly nagy volt az ellenfél túlereje, hogy elfoghatta volna az
egész honvédtábort a visszavonulásnál.</p>
<p class="center">* * *</p>
<p>Mikor a visszavonulás megkezdődött: az utóseregnél egy csapatban
állott Moórtól észak felé pár század huszár. Fiatal főhadnagy volt
a parancsnoka.</p>
<p>A főhadnagynak Kun Béla volt neve. <span class=
"pagenum"><a name="Page_190" id="Page_190">-190-</a></span></p>
<p>Tizennyolcz éves volt. Egész gyermek, még bajusza se
pelyhedzett. Fia a veszprémi alispánnak.</p>
<p>A csata előtti éjszakán Moórott egy Schmidt nevű svábnál volt
elszállásolva. Az öreg sváb asszony egész este fejét czirógatta,
meleg étellel etette-itatta, édes fiának nevezte s tízszer
kicsordultak könyei, midőn arra gondolt, hogy ez a gyermek már
katona s hogy még csatába is kell neki menni, a hol baj érheti. A
szegény sváb jobbágyasszony el nem gondolhatta, hogy oly nagy úr,
mint egy alispán, hogy nézhette el gyönge fiának katonává
lettét.</p>
<p>– Így parancsolta az ország – mondá a főhadnagy a sváb
asszonynak.</p>
<p>– Oh édes istenem, már hogy parancsolhatna az ország egy
alispánnak!</p>
<p>Egész éjjel nem aludt a sváb asszony. Csak ott virrasztott a
gyermek fejénél és sírva fakadt, ha elgondolá, hogy tud ez oly
nyugodtan aludni.</p>
<p>Reggel csatára készültek.</p>
<p>A sváb asszony sehogyse akarta ereszteni a gyermeket. Kérte,
biztatta, hogy maradjon nála, elrejti a szénás pajtába a csata elől
s másnap elviszi haza Veszprémbe édes anyjához.</p>
<p>A gyermek nevetett e nagy jóindulaton. Hanem azért mielőtt
lovára ült volna, megcsókolta az öreg sváb asszonyt.</p>
<p>– Estére visszajövök, – szólt s kiugratott legényeihez.</p>
<p class="center">* * *</p>
<p><span class="pagenum"><a name="Page_191" id=
"Page_191">-191-</a></span></p>
<p>Elmondtam másutt már egyszer a fiu történetét. Csak röviden
ismétlem most. Csak föltámadásának csodáját beszélem el.</p>
<p>Ez a főhadnagy volt a csata után ama alig pár száz huszárnak
parancsnoka. Fölebbvalói már akkor itt-ott elhullottak.</p>
<p>Legényeivel félre állott az útból egy kissé emelkedett helyre,
hogy a honvéd menekülhessen a város felé. Az ellenség nagy
gyorsasággal fejté ki lovasságát az üldözésre.</p>
<p>A gyermek sasszemekkel nézte a naptól és hótól csillogó levegőn
át az ellenség mozdulatait. S észrevette, a mint egy egész ezred
vasas fejlődött ki széles hadsorra, üldözni, bekeríteni és elfogni
a menekülő honvédsereget.</p>
<p>– Fiaim, – szólt huszárjaihoz, – ezt a vasas ezredet nekünk fel
kell tartóztatnunk.</p>
<p>Az ezred állott ezer jó katonából s a huszárok lehettek tán
másfélszázan.</p>
<p>Egy vén huszár megcsóválta fejét.</p>
<p>– Főhadnagy uram, mi ezzel a sereggel meg nem ütközhetünk.</p>
<p>E pillanatban jött oda a vezér futárja azzal a rendelettel, hogy
a huszárok utolsó emberig fedezzék a visszavonulást s állják meg a
tért, különben elvész minden.</p>
<p>A gyermek legényei előtt megállott s kardjával a közelgő
ellenségre mutatott.</p>
<p>– Hallottátok fiaim a parancsolatot, itt most meg kell halnunk.
Előre! <span class="pagenum"><a name="Page_192" id=
"Page_192">-192-</a></span></p>
<p>A huszárok nem mozdultak. Bolondság volna az. Már zúgott feléjük
az ellenséges lovasság tömegének rettentő robogása.</p>
<p>A gyermek elhalványodott. Pisztolyát kirántá, belelőtt a
huszárok sorába s azután elhajítá kezéből. S harsány hangon
rivallta hozzájuk:</p>
<p>– No hát én majd megmutatom, hogy kell meghalni.</p>
<p>Baljával összerántá a kantárszárat és sarkantyuit belevágta a ló
oldalába, villogó karddal, mint a vihar rohant neki az
ellenségnek.</p>
<p>Kiválasztá az ezredparancsnokot. Gróf Schaaffgotsche volt az,
vitéz katona, termetre óriás, oldalán és háta mögött a győzedelmes
ezred. S szemben vele egyetlen huszár s az is gyermek.</p>
<p>Az összecsapás egy szempillantásig tartott. A gyermek kardja
ketté hasítá az óriás ezredparancsnoknak sisakját és koponyáját.
Holtan esett le lováról.</p>
<p>A huszárok megmerevedve nézték e jelenetet a távolból. De most a
düh, a szégyen, a hősi kötelesség föltámadt bennük s vadállat
bőszült haragjával ordítva rohantak neki a vasas ezrednek. Hogy
megmentsék a gyermeket, az ő főhadnagyukat.</p>
<p>Késő volt.</p>
<p>A gyermek és lova száz kardcsapás alatt esett össze egy halommá.
S keresztül robogott rajta az egész ezred.</p>
<p>A huszárok közül elesett vagy száz. Csak hatvankettő menekült
meg. Valamennyi: sebbel.</p>
<p>S midőn a csatának vége lett, gróf Schaaffgotsche holttestéhez
oda ment egy hű szolgája és sírva fakadva <span class=
"pagenum"><a name="Page_193" id="Page_193">-193-</a></span> holt
ura fölött, midőn e mellett meglátta a gyermeket, kirántá
pisztolyát s a gyermek mellébe lőtt.</p>
<p>– Ez a kutya ölte meg – szólt – az én uramat.</p>
<p>A gyermek nem hallotta e szót s nem érezte a lövést. Piros vére
rózsákat festett a fehér hóra.</p>
<p class="center">* * *</p>
<p>Schmidt, a vén sváb és felesége kiálltak az utczaajtóba s ott
lesték-várták, mikor jön már a fiatal huszár, az ő vendégjük.</p>
<p>Előttük menekült el az egész tábor, gyalogosok, tüzérek,
lovasok, az egész táborkar, maga a vezér is. Az ő vendégjük nem
jött.</p>
<p>A sváb asszony sírva kérdezett meg minden futó honvédet, hova
lett a veszprémi alispán fia.</p>
<p>Nem felelt neki egy se.</p>
<p>Utóbb menekültek a huszárok is. Egy, kettő, egymás után,
véresen, foszlott ruhával, szakadozottan.</p>
<p>A sváb asszony ezeknél is a gyermek után rimánkodott. Egy huszár
meghallotta s kardjával a város vége felé mutatott a
csatatérre.</p>
<p>A sváb asszony sietve indult meg, hogy fölkeresse a gyermeket.
Alig ért a város közepére, már a vasas ezred jött rá szemközt
tömegben, győzve, trombitahang rivallgása mellett.</p>
<p>Csak megállt a sváb asszony, mint a sóbálvány. Ezek közt nem
lesz már az ő vendége.</p>
<p>Haza tántorgott. Nyugtát nem találta. Egyszer sírt, másszor
imádkozott. Hogy az a gyerek meghalt volna, <span class=
"pagenum"><a name="Page_194" id="Page_194">-194-</a></span> el nem
hitte. Bizonyosan elbújt, valahol a hóban rejtőzik, bizonyosan
meghül, megbetegszik, fel kell azt keresni.</p>
<p>Mikor bealkonyodott, a két öreg kiment a város végére s elment a
csatatérre. Megnéztek minden holtat, a gyermeket nem találták. A
csikorgó hidegben mentek tovább, lámpát is gyújtva, pedig a hó is,
a hold is világított, a csillagok is fénylettek. Végre két holtat
találtak egymás mellett. Az asszony rögtön megismerte, hogy az ő
vendégje az egyik.</p>
<p>De még akkor se hitte, hogy meghalt.</p>
<p>Férjét rögtön visszaküldte emberekért és ágybeliért. Ő maga
addig melengette, ápolgatta, siratgatta.</p>
<p>Haza vitték s levetkőztették a meleg szobában. Irtóztató volt
arra ránézni. Az a gyönge termet hogy össze volt zúzva, az a
gyermekarcz hogy össze volt vágva!</p>
<p>De a meleg szobában vérezni kezdettek a sebek. Orvost hivtak
rögtön s az bekötözte a sebeket.</p>
<p>Künt az irtózatos hidegben elfagytak a sebek ajkai. Ezért nem
vérzett el a gyermek.</p>
<p>A sváb asszony kezén magához jött s szemeit felnyitotta épen
Szilveszter reggelén.</p>
<p class="center">* * *</p>
<p>Tavaszra felgyógyult. Kardot többé kezébe fogni nem tudott, de
azért végig harczolta a függetlenség harczát.</p>
<p>Tizenöt esztendő mulva jöhetett haza Olaszországból s első útja
volt a vén svábot és feleségét fölkeresni.</p>
<p>Azok már akkor rég porladoztak fönt a dombon, a temetőben. Még
sírjukat se találta meg.</p>
<hr class="chap" />
<div class="chapter"></div>
<p><span class="pagenum"><a name="Page_195" id=
"Page_195">-195-</a></span></p>
<h3>HUSVÉTI ÜNNEP 1849-BEN.</h3>
<p>1849-ben husvétkor apámmal nem mentünk atyafilátogatóba sehova,
a 49-iki husvétot tehát otthon vártuk, otthon ünnepeltük, hogy a
messze földről látogató rokonok otthon találjanak.</p>
<p>Jöttek is nem egy vidékről. Szilasról a Kenessey, Boda, Laszly,
Várady családokból többen, Vasmegyéből Záborszky, Komárommegyéből
Takó, Somogyból Hodossy, Zalából Ujhelyi. Megtelt a ház. Közel
rokon, osztályos atyafi, kis- és közép-nemes nemzetség maradéka,
szegényebb és gazdagabb vegyesen.</p>
<p>Azután a helybeli atyafiság. Az én falum nemessége két részből
állott. A nemesség kétharmada volt az öregrész, egyharmada volt az
aprórész. Az öregrészen voltak a nagyobb birtokosok, szám szerint
kevesebben; az aprórészen voltak a kisebb birtokosok, szám szerint
többen. Az aprórésziek közt már voltak katholikusok is majdnem
feles számmal. Valamikor egy család volt mind a két rész, mert egy
ős birtokán osztozott. <span class="pagenum"><a name="Page_196" id=
"Page_196">-196-</a></span></p>
<p>Apám az öregrésznek volt inspektora. Azonkívül a negyvenes évek
nagy megyei harczaiban a Deák–Kossuth-párti mezőföldi nemességnek
gazdája. Mai napság az efféle hivatalt háznagynak vagy minek
neveznék. Fizetéssel nem járt, hanem munkával, felelősséggel annál
inkább. Ha pedig a pecsovicsokkal össze kellet verekedni: az
ellentábornak abban tellett legnagyobb gyönyörüsége, ha a háznagyot
agyonüthette. Apámmal ugyan ez nem történt meg, de egy vagy két
alkalommal nem is volt messze tőle.</p>
<p>No de mindez most nem tartozik ide. A husvéti ünnepre
természetesen a helyben lakó nemes atyafiak is átjöttek, ki az
első, ki a második ünnepen, ki ebédre, ki vacsorára.</p>
<p>Nagy társaság volt együtt. Alvásról nem igen lehetett szó, pedig
se a kártya, se a czigány nem szólt. A forradalmi események
elbeszélése elég ok volt arra, hogy az urak egy pár éjjelen át
hajnalig eltöltsék az időt jó balatonfüredi bor és pipaszó
mellett.</p>
<p>Apám nemzetőri főhadnagy is volt, vagy talán százados is,
harczban is állott, ellenséget is pusztitott, de ezzel nem
dicsekedett, sőt inkább nagyon is nyomta ez eset a lelkét.</p>
<p>Becsületes és nyílt volt a harcz. Fegyverrel álltak szemben. A
horvátok tizennyolczan, apám tizenötöd magával. A horvát elesett
mind, apám csapatjából is súlyos sebet kaptak ketten. Szemrehányást
ő maga ebből magának nem csinálhatott.</p>
<p>Hanem csinálhatott az osztrák.</p>
<p>Windischgrätz még Budán volt. A tuladunai városokban
<span class="pagenum"><a name="Page_197" id=
"Page_197">-197-</a></span> és megyékben még mindenütt az osztrák
parancsolt. A Tisza és Pest körüli harczok híre csak nagyon
szakadozottan érkezett hozzánk. A komárommegyei atyafi tudta, hogy
Komárom még körül van véve. A somogymegyei atyafi tudta, hogy a
horvátok ott a Dráva körül ugyancsak fenekednek. A vasmegyei atyafi
pedig szentül állította, hogy minden harcz hiábavaló, eltipor
bennünket a német előbb-utóbb. Sőt már el is tiport.</p>
<p>Valami nagy lelkesülés nem volt a társaságban. Valami nagy
bizalommal senki se volt a nemzet véggyőzedelméhez.</p>
<p>Apám a vérmes emberek közé tartozott. Mikor Jellasich Pákozd
alól elfutott, akkor azt hitte, hogy leverjük az egész világot.
Mikor pedig elveszett a moóri csata s Windischgrätz elfoglalta
Budát, akkor meg azt mondta: jó éjszakát!</p>
<p>Ha pedig végkép győz a német: akkor a tizennyolcz horvát katona
bőrét rajta fogják keresni s annyit tudott a számtanból, hogy
tizennyolcz katona bőréért egy ember bőre még nem is lesz igen sok.
S ismerte annyira az osztrákot is, hogy az nem fogja mentő
körülménynek tekinteni, hogy az a tizennyolcz katona ellenségként
jött ránk, mi pedig csak a hazát és az alkotmányt védtük.</p>
<p>Mert hiszen épen csak az volt a baj, hogy a hazát és az
alkotmányt védtük.</p>
<p>Máskor husvéti szent ünnepen délelőtt az egész család az összes
vendégekkel együtt elment a szentegyházba s részesült az
úrvacsorában is. Délután az ólak, <span class="pagenum"><a name=
"Page_198" id="Page_198">-198-</a></span> lovak, ökrök, egyéb lábas
jószág s a vetések megtekintése vette el az időt. Mivel mással
mulassa magát ötven-száz-kétszáz holdas ember?</p>
<p>Most ez mind elmaradt. Templomnál, vetésnél, lábas jószágnál
fontosabb volt az ország ügye. Ezt kellett tárgyalni.</p>
<p>De bár a hangulat vidám nem volt: azért akadt vidám adoma
is.</p>
<p>A moóri csata után Perczel Mórtól azt kérdezte Csapó József
fehérmegyei alispán:</p>
<p>– El kellett ezt a csatát veszteni barátom?</p>
<p>– El bizony pajtás! Ha a határhoz ily közel verjük meg a
németet, mindjárt hazafut. De ha becsalogatjuk az ország közepébe:
onnan egy se menekül.</p>
<p>Ez már világos!</p>
<p>Mikor a piskii hídtól viaszaverték az osztrákot, akkor báró
Kemény Farkas azt mondta Bemnek:</p>
<p>– Tudja-e tábornok, mit fogunk most csinálni?</p>
<p>– Mit?</p>
<p>– Uj mappát csinálunk Európának.</p>
<p>Ez már önbizalom!</p>
<p>Mikor Windischgrätz jött ellenünk, jobb szárnya Pápán vonúlt
keresztül és egy Hännel nevű őrnagy Bezerédy Ferencz
jószágigazgatónál volt elszállásolva. Ebéd alatt az őrnagy egyebet
se tett, csak a honvédsereget gyalázta.</p>
<p>– Egy becsületes csatában se lehet megverni ezt a nyúllábú
sereget. Csak fut, csak fut, sehol meg nem áll. <span class=
"pagenum"><a name="Page_199" id="Page_199">-199-</a></span></p>
<p>Darabig csak hallgatta az öreg Bezerédy ezt a gyalázó beszédet.
Nagy pecsovics volt, de jó magyar. Egyszer aztán nagyot ütött
öklével az asztalra s oda kiált a németnek:</p>
<p>– Addig imádkozzál az istenhez német, míg a magyar meg nem áll,
mert ha egyszer meg talál állni: no hiszen futsz te majd vissza
lelked szakadtáig.</p>
<p>Mind felugráltak a német tisztek erre a szóra s kardjuk után
kapkodtak, hogy az öreg házi gazdát összekaszabolják. Az pedig
fölemelte poharát s kegyetlen humorral oda szólt:</p>
<p>– Hanem a mikor majd retirálnak az urak: Pápát akkor is útba
ejtsék s vendégeimül akkor még szívesebben látom az urakat.</p>
<p>Búfelejtőül ilyen adomák röpködtek az asztal körül.</p>
<p>Két váratlan vendége is jött apámnak ezen a husvéti ünnepen.</p>
<p>Az egyik a mi czigányunk volt. Apámnak házatlan zsellérje. Jónás
Ferkó volt a neve. Apám után én örököltem. Most halt meg, alig egy
éve, mint nyolczvan éves öreg nyugdíjas honvéd.</p>
<p>Befolyást gyakorolt az én életemre is. A pápai fiatal diák
mindenféle ostobaságot meg akart tanúlni az én időmben. A
mindenféle tantárgy mellett még rajz, festés, nyelvek, ének, zene,
falábon járás s más egyéb. Nos hát én a gordonkához láttam. Vettem
egy akkora fekete színű gordonkát, nagyobb volt, mint magam. Tudtam
is már rajta a bandában néhány jó magyar dalt kisérni. Kálmán
Farkas barátom és zenetudós társam oktatgatott. <span class=
"pagenum"><a name="Page_200" id="Page_200">-200-</a></span></p>
<p>De a Ferkó czigányunk is gordonkás volt s egyszer vakácziókor
egy lakodalomra elkérte tőlem a gordonkát egy éjszakára. Odaadtam
szivesen.</p>
<p>Másnap hetvenhét darabban hozta haza egy zsebkendőbe kötve.
Lakodalom után a czigányok összevesztek az osztozásnál s a Ferkó az
én gordonkámmal agyonvert valami öt czigányt és ugyanannyi hegedűt.
Persze, hogy egy czigánynak és hegedűnek se lett utóbb semmi baja,
de az én gordonkámnak nem akadt szabója, a ki összevarrja. Újat
venni nem volt kedvem s így az én zeneművész pályámnak félben
kellett szakadnia örökre.</p>
<p>Nos hát a Ferkó czigány épen husvétra jött haza. Ott volt a
piskii harcznál s egy napon nagyon megszomjult. A víz be volt
fagyva keményen. Mit csináljon már most?</p>
<p>– Igyál havat.</p>
<p>– Vizet se örömest.</p>
<p>De nagyon szomjas volt, lement tehát a piskii híd mellé a jeget
beverni és sapkája segélyével vizet inni.</p>
<p>A dolog nem lett volna nehéz, csak az a kellemetlenség járt
vele, hogy az osztrákok czélba lövöldöztek arra, a ki lement a
mederbe jeget törni, vizet inni. Ferkó ugyan kiállt valami huszonöt
lövést, de egy golyó mégis összetörte puskaagyát is, a balkarját
is.</p>
<p>Mikor kigyógyult, mint harczképtelen sebesült hazajött s épen
husvétra jelentkezett apámnál. Nagy szíves üdvözléssel fogadták s
ezer kérdést intéztek hozzá: Mi ujság ott a Dunán túl, Tiszán túl,
Királyhágón túl? <span class="pagenum"><a name="Page_201" id=
"Page_201">-201-</a></span></p>
<p>Elmondta, hogy Bem generális mind agyon verte már az osztrákot,
oláht, muszkát, szászt, – hírmondót se hagyott belőlük, most
százezer emberrel Pestnek jön, hogy Windischgrätzet hátas
tarisznyába tegye. Ő ott hagyta el Debreczennél, a hol Bem
generális épen kifogatott és abrakoltatott.</p>
<p>Ez már jó hír volt, akár hitték, akár nem.</p>
<p>Jött azonban egy másik váratlan vendég is. Ez egy Tómics nevű
rácz volt valahonnan Kalocsa vagy Baja vidékéről.</p>
<p>Őseim Ráczkevéből származnak, nagy rokonságom pedig
Dunaszentgyörgyön bír a Duna mellett. Ez a körülmény hozta magával,
hogy nagyapám idejében még családom egy csomó rácz családdal
ismeretségben állott. Ilyen volt a Tómics család is Budán, Pest- és
Bácsmegyében. Ez a látogató ugyan apámat nem ismerte, de
Dunaszentgyörgyön ismerte a rokonságot s annak ajánlatára egész
bátran hozzánk szállott. Útja volt felénk; abban az időben a
ráczokat nagyon könnyen agyonverhették a mi vidékünkön, mert
kegyetlenkedésük rossz hírbe hozta őket, kapva-kapott tehát az
alkalmon, hogy nálunk éjszakára biztos menhelyet találjon.</p>
<p>Ez a Tómics épen Szent-Tamáson volt, mikor ott az erődöket
Perczel Mór ostrommal elfoglalta. Ötven év előtt ápril
nyolczadikára esett husvét s ekkorra épen hozzánk ért el.</p>
<p>Ez azután jó híreket hozott.</p>
<p>– Elvesztünk mi szerbek – úgymond – egészen. Zsivány volt az, a
ki minket a magyarok ellen felbújtogatott. <span class=
"pagenum"><a name="Page_202" id="Page_202">-202-</a></span> Nem
birunk mi azokkal. Én magam láttam őket, a mikor a mi sánczainkat
bevették. Nem is emberek voltak, hanem ördögök. Most aztán itt
vagyunk. Egy sógoromat Perczel generális Deszpot-Szentivánon saját
kapujára akasztatta fel, pedig pap volt a szegény. Ott
Szent-Tamásnál leöltek tízezer szerbet, magam is alig menekültem.
Most pedig kihajtanak bennünket egész Bácskából és Bánátból.
Istentelenség az, a mit a német mivelünk kezdett. Én magam is szerb
vagyok, de kimondom nyiltan, hogy én ezentúl a magyarsággal
tartok.</p>
<p>Könnyei hullottak a rácznak, míg ezt hosszan, részletesen
elbeszélte.</p>
<p>De a rokonok husvéti társaságát ott apám házánál ez a Tómics úgy
felvillanyozta, hogy mindenki poharat emelt s harsányon kiáltott
éljent Tómicsra és a magyar-szerb békességre.</p>
<p>Erre még jobban elérzékenyedett a vad rácz.</p>
<p>– Hej az isten áldjon meg benneteket jó urak, egy unokatestvérem
halt meg Esztergomban mag nélkül, oda igyekszem. De én azt hittem,
hogy útközben mégis csak agyonvernek a magyarok valahol. És ime
milyen jó szívvel fogadnak.</p>
<p>De bizony nem verték agyon.</p>
<p>Még az örökségét is biztosíthatta Esztergomban s visszajövet is
ellátogatott hozzánk. Egy csomó pénzt is vitt magával.</p>
<p>Hogy e miatt aztán otthon nem verték-e agyon, ezt már csakugyan
nem tudom. <span class="pagenum"><a name="Page_203" id=
"Page_203">-203-</a></span></p>
<p>A következő évben apám engem felhozott Budára s a szerb nyelvet
megtanúlni ennek a Tómicsnak egy rokonához, Tómics nevű gazdag
szűcshöz adott. Tanított is engem lelkiismeretesen s nagy
szeretettel.</p>
<p>Ott volt háza a Gellérthegy alatt, nem messze a Sárosfürdőtől.
Óriási pinczeraktára volt a hegy alatt. S ebben ötvenháromezer új
ködmen egy rakáson. Sohase születik többé ember a föld kerekén, a
ki egy csopron lásson ennyi ködment.</p>
<p>A Tómics házának ma már nyoma sincs. Családja is kihalt
végképen. De kihalt az én szerb tudományom is. Egy aszu
bodzafabokor él ott, a hol egykor szerbül tanultam, de
tudományomból is csak egy szó maradt meg. Ez a szó: zbogom.</p>
<p>Magyarul azt teszi: isten velünk!</p>
<hr class="chap" />
<div class="chapter"></div>
<p><span class="pagenum"><a name="Page_204" id=
"Page_204">-204-</a></span></p>
<h3>A MI PÜNKÖSDÜNK 1849-BEN.</h3>
<p>Jött a muszka. Régóta szállongott már a hír, hogy jön a muszka
ellenünk. Hitte, a ki hitte. A pecsovicsok szentül hitték, az
aggódó hazafiak mindig féltek tőle, a vérmes hazafiak mindig
tagadták, a rajongó hazafiak pedig egyenesen várták. Hadd jőjjön a
muszka: agyonverjük azt is, mint az osztrákot. Nem is rajtuk múlt,
hogy nem úgy történt.</p>
<p>Apám az aggódó hazafiak közé tartozott. Egy csomó horvát-osztrák
katona halála nyomta a lelkét. Ha jön a muszka: hátha számon kérik.
Becsületes harczban győzte le őket, de hát az osztrák mikor ismerte
el a mi harczunkat becsületes harcznak?</p>
<p>Pünkösd szombatján bement Veszprémbe, a megye székhelyére,
megkérdezni az alispántól, Szentkirályszabadjai Rosos Istvántól,
hogy csakugyan jön-e hát a muszka?</p>
<p>Az alispán mutatja a nyomtatott manifesztumot, mely május 12-én
kelt. Ebben a vérengző Schwarzenberg <span class="pagenum"><a name=
"Page_205" id="Page_205">-205-</a></span> osztrák miniszter ily
szavakat ad Ferencz József uralkodó szájába:</p>
<p>»Egyesült velünk fenséges szövetséges társunk, az orosz czár ő
felsége.«</p>
<p>»Az ő hadi seregei a mi kivánságunkra és velünk tökéletes
egyetértésben jelennek meg Magyarországon.«</p>
<p>»Ne tekintsétek azokat hazátok ellenségeinek, ők királytoknak
barátai.«</p>
<p>Apám egy példányt zsebjébe tett s hajtott haza egyenesen.</p>
<p>Még azon az estén összehívta a nemességet s megmutatta a
Manifesztumot.</p>
<p>Tehát jön a muszka.</p>
<p>Négy-öt nappal azelőtt égi öröm tombolt a honfilelkekben, hogy
bevettük Budavárát.</p>
<p class="center">* * *</p>
<p>A nemesség gyűlésére meghívta a lelkészt is, Bózsa Lászlót.
Kemény hazafit s fegyvertársát a harczban. Szigoru, komoly arczczal
hallgatta a lelkész apám jelentését s olvasta el a császári
Manifesztumot. Akkor ő szólt:</p>
<p>– Most pedig urak, én adom elő jelentésemet. Én is megkaptam
egyházi fölebbvalómtól a mai napon a nemzeti kormány utasitását
Debreczenből.</p>
<p>»Hogy a holnapi naptól kezdve minden ünnepnapon és minden
csütörtöki napon egyházi könyörgést bocsássunk az egek urához.«</p>
<p>»Hogy a jövő hónap hatodik napján szent bőjtöt tartsunk;
ételtől, italtól óvakodjunk.« <span class="pagenum"><a name=
"Page_206" id="Page_206">-206-</a></span></p>
<p>»Hogy naponként kétszer minden templomban minden harang
megszólaljon.«</p>
<p>»Hogy fölkeljen és fegyvert fogjon a magyar nemzet.«</p>
<p>»Hogy a lelkész oda menjen a nép közé s papi öltözetében a népet
a halált szenvedett Megváltó nevében hősi harczra buzdítsa.«</p>
<p>– Így szól, nemes urak, az utasitás. És itt van az imádság is,
melyet a vallási és közoktatási miniszter küldött, hogy ekként
imádkozzunk.</p>
<p>A nemes urak közül senki se szólt. Utóbb apám szólt a
papnak:</p>
<p>– Talán olvasná fel komám uram azt az imádságot.</p>
<p>A pap felolvasta.</p>
<p>Ott volt a nemesség közt Bárdossy József is, mezőszentgyörgyi
nemes, birtokos, de katholikus vallásu. Sógora a fehérvári
püspöknek. A mint az imádság felolvasása bevégződött, a szakállába
dörmögte e szavakat:</p>
<p>– No püspök-sógor, most az egyszer megtérdellek, most nem
szabadulsz.</p>
<p>Többen nevetni kezdtek a furcsa eszü öreg nemes bolond
megjegyzésén. De elmúlt a nevetés, a mint a pap, Bózsa László
kemény képpel közbe szólt:</p>
<p>– Én mindent megteszek, a mit az én nemzetem kormánya parancsol,
de ezt az imádságot a holnapi szent ünnepen megtoldom a magam
imádságával.</p>
<p class="center">* * *</p>
<p><span class="pagenum"><a name="Page_207" id=
"Page_207">-207-</a></span></p>
<p>Derüs szép nyári nap volt nálunk ötven év előtt Pünkösd napja.
Ragyogott ránk a napsugár, mint istennek szerelme. Mindenki ott
volt az úrnak szentegyházában, még a beteg is. Én is ott voltam az
iskolás gyerekekkel mint köztük való.</p>
<p>A pap a hazáról tartott szent beszédet. Dicső multról, dicső
jővendőről, sok kegyetlen ellenségről, sok nagy szenvedésről.
Azután elmondta: jön a muszka. Azután elmondta, mit rendel a
nemzetnek kormánya. Azután elmondta a szent imádságot, a melyet
küldtek Debreczenből. Utolsó pontja így szólt:</p>
<p>»Isten, ki a jóságnak és igazságnak istene vagy, ki a jókat
kegyelmeiddel tetézvén, a bűnösöknek is kész vagy megbocsátani, ha
hozzád folyamodnak, hallgasd meg fohászunkat, hallgasd meg
könyörgésünket! Mentsd meg hazánkat a vad ellenségtől, áldd meg,
mint eddig megáldád, fegyvereinket győzelemmel, hogy messze űzvén
őket hazánk határaiból, szelíd béke boldogitó kebelén áldjuk és
magasztaljuk szent nevedet. – Hallgass meg atyánk, mindenható szent
istenünk, a te szent fiad, a mi urunk Jézus Krisztus által!
Ámen!«</p>
<p>E szavakat lassu hangon, majdnem zokogó hangon mondotta el a
pap.</p>
<p>Akkor egy perczig elnémult, lehajtotta fejét s imára kulcsolt
két kezét rátette a szent-irásra.</p>
<p>De fölkapta fejét azonnal, belenézett mereven az égbe s imára
kulcsolt két kezét magasra emelte. Hangja zúgott, dörgött,
harsogott, a mikor szólni kezdett:</p>
<p>– Isten, ki örökkévaló vagy és mindenható vagy, <span class=
"pagenum"><a name="Page_208" id="Page_208">-208-</a></span>
hallgasd meg most az én imádságomat is. Lelkem keserüségéből és
tisztaságából fohászkodom hozzád én is. A te bölcs akaratod a te
szent igédnek szolgájává tett engem. Méltatlan szolgád vagyok, mert
ki is lehetne méltó a te szent igédhez? De azért híven törekedtem
teljesíteni parancsodat Uram és Istenem. Dicsőségedet hirdettem
minden időben s elvezéreltem hozzád az erőtlen és fájdalmas
sziveket. Szent házad falai közül és titkos kamarámból éjjel és
nappal elküldtem hozzád fohászomat, hogy a te végtelen hatalmad és
kegyelmed mentsen meg minket kárhozattól, dögvésztől, pusztulástól,
égnek-földnek ránk szakadásától. Most uj ellenség rohan ránk
bőszen, mint a fenevad, hogy széttépjen bennünket. Ha te
elpusztulni engeded ezt a mi hazánkat, ha te kiirtani engeded ezt a
mi magyar nemzetünket: az én ajakam akkor megnémul örökre s az én
szivem bezáródik. Akkor én hozzád többé nem fohászkodom, hadd
jőjjön rám a kárhozat és dögvész, a pusztulás és égnek-földnek rám
szakadása. Porszem vagyok, egyetlen lehelleted elfú engem a
semmiségbe. Bocsásd rám lehelletedet, ha én elvesztem hazámat és
nemzetemet!…«</p>
<p>Szava elhalt a zokogástól. Vele sírt a szent gyülekezet örege,
apraja.</p>
<p>Akkori tanitónk, most egresi lelkész, úgy tudom, ma is élő
ember, írta le ezt minden iskolás fiú és leány számára. Azután még
sok tiltott szót leírt apám számára is.</p>
<p class="center">* * *</p>
<p><span class="pagenum"><a name="Page_209" id=
"Page_209">-209-</a></span></p>
<p>Farkas Imre volt a székesfehérvári püspök. Kegyes és derék
ember. Nővére volt Bárdossy József felesége, a ki nemestársunk és
birtokostársunk volt Mező-Szent-Györgyön. Ámbár katholikus, mégis
eljött Pünkösd első napján templomunkba s meghallgatta Bózsa László
rettenetes imádságát.</p>
<p>A második ünnepen korán befogatott s bement Fehérvárra püspök
sógorához, a ki atyafiságos szivességgel fogadta. Szótlanul ette
meg az öreg Bárdossy az ebédet, melynél néhány városi és megyei úr
s pár kanonok is jelen volt. Ebéd után azonban a jelenvoltak előtt
azt mondotta a püspöknek:</p>
<p>– Tudod-e, püspök-sógor, miért jöttem most hozzád?</p>
<p>– Tudom. Atyafiszeretetből.</p>
<p>– Nemcsak azért, hanem azért is, hogy megmondjam neked, hogy
most vágd már földhöz a bibliádat.</p>
<p>Mindenki elképedt, bár ismerték az öreg hóbortos eszejárását.
Csak várták mit mond még.</p>
<p>– Csak vágd a földhöz. Beleütött már a mennydörgő ménkő ebbe a
mi szegény, jó hazánkba. A kormány azt rendeli, imádkozzatok érte.
Csak a haldoklóért szokás imádkozni. S ha már egyéb mentségünk
nincs, mint az imádság: akkor már nincs mentségünk!</p>
<p class="center">* * *</p>
<p>Alíg várta be a pogány szavakért a megérdemlett szemrehányást.
Haza jött s otthon nyomban elmondotta:</p>
<p>– No most igazán megtérdeltem püspök-sógoromat.</p>
<hr class="chap" />
<div class="chapter"></div>
<p><span class="pagenum"><a name="Page_210" id=
"Page_210">-210-</a></span></p>
<h3>A SEGESVÁRI POLGÁRMESTER.</h3>
<p>1849-ből szól a történet.</p>
<p>A mint Szebent bevették, oroszt, németet, Heydtét, Urbánt,
Skariatint pokolba kergették, gróf Haller Ferencz ujra elfoglalta
kormányzói székét Segesvártt és Felső-Fejérvármegyében.
Fejéregyházi vára volt rezidencziája.</p>
<p>Egy napon tagbaszakadt oláh sihedert hoztak eléje. Megkinzott,
kirabolt egy falusi magyar nemes özvegy asszonyságot. Halálra
kellett itélni, fel kellett akasztani.</p>
<p>Éppen kihirdette gróf Haller a halálos itéletet s éppen térdre
hullva könyörgött a siheder kegyelemért, mikor bejelentik a
segesvári polgármestert, a ki jött egy csomó tanácsbelivel
tisztelkedni, a grófot valami alkalomból üdvözölni. Igazi szászok
voltak az istenadták, most már másodszor, harmadszor öntik ki
szivök hazafias érzelmeit, felváltva magyar kormányzó, osztrák
generális, oláh tribun, orosz hadvezér előtt.</p>
<p>A gróf rögtön beereszté a küldöttséget. A siheder akkor is
térdelt, akkor is könyörgött. A segesvári polgármester díszruhában
elmondotta üdvözlő beszédét. Csak ugy duzzadt magyarságtól,
hazafiságtól, szabadságnak, <span class="pagenum"><a name=
"Page_211" id="Page_211">-211-</a></span> függetlenségnek forró
szerelmétől az a beszéd. A gróf meghallgatta türelemmel s
elbocsátotta az urakat kegyesen. Mikor az ajtót betették maguk
után, a gróf odaszólt a várnagyhoz, a sihederre mutatva:</p>
<p>– Vigyétek! A törvényes idő alatt akaszszátok föl.</p>
<p>A törvényes idő két órai siralomház.</p>
<p>Két óra nagy idő. Segesvár közel van. Két óra alatt meg lehet
fordulni Segesvárról s közben meg is lehet reggelizni. Az oláh
gondolt egyet, föltápászkodott térdéről s a grófhoz fordult.</p>
<p>– Nagyságos uram! Mikor ezt a várat az őszszel kirabolták,
elvittek ám innen minden ékszert, aranyat, ezüstöt.</p>
<p>– El ám! Honnan tudod te ezt?</p>
<p>– Hogyne tudnám, mikor magam is vittem.</p>
<p>– Ejnye gazember, hogy merted te ezt megcselekedni?</p>
<p>– Hogyne mertem volna, mikor a segesvári polgármester ur rendelt
ide fosztogatni s adott is öt forintot jutalomképen.</p>
<p>– Ejnye gazember, kétszer akasztatlak föl, ha be nem tudod
bizonyitani, a mivel ilyen derék, előkelő urat vádolsz.</p>
<p>– Hogyne tudnám, mikor minden ékszert, aranyat, ezüstöt az ő
belső pinczéjébe vittünk, ott egy falba befalaztunk s eléje egy
száz ejteles hordót hengerítettünk. Ott van az még most is
valamennyi. Rá tudom én arra vezetni a várnagy urat. Hanem egyet
kérek, nagyságos uram! Nem bánom, ha kétszer felakasztanak, csak az
első akasztás maradjon el mindig. <span class="pagenum"><a name=
"Page_212" id="Page_212">-212-</a></span></p>
<p>A gróf hitte, nem hitte a siheder szavát, de azért a várnagygyal
és nyolcz hajduval azonnal beküldte Segesvárra a polgármester
pinczéjét megvizsgálni. Hát bizony csak megtalálták ott a
fejéregyházi várból elrablott összes ékszert, aranyat, ezüstöt.
Ahogy a siheder mondta.</p>
<p>A polgármesternél!</p>
<p>A ki egy órával előbb diszruhában biztosította a grófot
hazafiságáról s tisztes polgári erényeiről s mély tiszteletéről –
fényes küldöttséggel, ünnepélyes üdvözlő beszédben.</p>
<hr class="chap" />
<div class="chapter"></div>
<p><span class="pagenum"><a name="Page_213" id=
"Page_213">-213-</a></span></p>
<h3>KÉT SZOMORU KÖNYV.</h3>
<p>Az osztrák hadsereg nemcsak fegyverrel harczolt ellenünk
1848-ban és 1849-ben, hanem tollal is. Több proklamácziót sütött
el, mint ágyut; több nyomtatott ívet küldött a levegőbe, mint
golyót; minden vesztett csatája után tíz manifesztumot s minden
nyert csatája után ötvenet bocsátott ki. Ezt a kórságot eltanulták
utóbb az oroszok is és Paskievics herczeg Oroszországból s Lüders
tábornok Oláhországból már magyar nyelvü proklamácziókat küldtek be
az országba, mielőtt egyetlen orosz is átlépte volna a
határokat.</p>
<p>Vajjon az összes felhivások, oktatások, rendeletek,
nyilatkozmányok, utasitások, proklamácziók és manifesztumok
gyűjteménye megvan-e valakinek minden hiány nélkül? E kérdésre alig
lehetne igenlőleg felelni.</p>
<p>S ennek egyszerű oka van.</p>
<p>A mint gróf Zichy Ödönt Görgey szeptember 30-án 1848-ban
felakasztatta s köztudomásra jutott, hogy az ellene emelt vádak
közt legsúlyosabb az volt, hogy ő báró Jellasich proklamáczióit
rejtegette, attól kezdve minden osztrák nyomtatványt kiki sietett
megsemmisíteni, <span class="pagenum"><a name="Page_214" id=
"Page_214">-214-</a></span> ha közelgett a magyar sereg. S viszont
a magyar nyomtatványok, Kossuth lángszavai, manifesztumai hasonló
sorsban részesültek mindenütt, a hol csak az osztrák vagy orosz
sereg megjelent.</p>
<p>De a függetlenségi harcz hivatalos irodalma egyébként is felette
csonkán lehet csak összegyűjtve egyeseknél. Az erdélyi vagy
tiszavidéki proklamácziókat nem igen kaphatták meg a dunántúliak és
felvidékiek s megforditva is így állt a dolog. A legszenvedélyesebb
gyűjtőknek is lehetetlen volt minden nyomtatványhoz hozzáférni,
kivált ha elgondoljuk, hogy az utánkérdezősködés, keresgélés,
postán vagy futár általi küldözgetés egyesekre nézve veszélylyel
járt.</p>
<p>Néha maga az ember is alig tudta elgondolni, hogy juthat
valamely veszélyes nyomtatványhoz.</p>
<p>Csak egy példát a sok közül.</p>
<p>Midőn Jellasich báró bevonult Magyarországba s a Balatont már
elhagyá: szeptember közepén egy napon Lepsényben ütötte fel
főhadiszállását. Lakást gróf Nádasdy Lipót lepsényi földszintes, s
akkor még, ha jól emlékszem, nádfedeles kastélyában vett vagy
rendelt magának.</p>
<p>A szomszéd falu, Mező-Szentgyörgy, alig van oda pár
puskalövésnyire s a falu közbirtokossági nemes község volt. A
horvát tábort megelőzte rossz híre s a nép rémülten beszélte, hogy
a horvátok, határőrök gyujtogatnak, ölnek, rabolnak, nőket
gyaláznak s mindenféle gonoszságot elkövetnek. Volt ijedelem a
mezőszentgyörgyiek közt is. <span class="pagenum"><a name=
"Page_215" id="Page_215">-215-</a></span></p>
<p>Midőn a horvát előcsapatok már oda értek, a szentgyörgyiek
tanácsot ültek s elhatározták, hogy deputácziót küldenek
Jellasichhoz, megkérni a »kedves« bánt, hogy tartson rendet katonái
között s a falvakat ne engedje kirabolni. Apám is, mint egyszerü
nemes s akkor még nemzetőri főhadnagy, a deputáczió tagjául
választatott.</p>
<p>A deputáczió átment Lepsénybe tisztes magyar ruhában kardosan és
panyókával, a hogy a nemes ember szokta, ha nagy úrhoz ment
tisztelegni. Az őrök mindenütt akadálytalanul áteresztették őket,
míg végre oda jutottak a generális elé. A deputáczió szónoka a
szentgyörgyi kálvinista lelkész lett volna, annál az egyszerü oknál
fogva, mert az egész faluban körülbelől csak ő tudott valami
gyöngén németül beszélni.</p>
<p>A vitéz bán épen jó kedvében volt. Félpongyolában a pamlagon
üldögélve s Kossuth hirlapját olvasgatva fogadta a küldöttséget. A
küldöttség mindjárt bátrabb lett, a mint Kossuth lapját látta s a
mint abból meggyőződött, hogy Jellasich legalább is érti a magyar
nyelvet.</p>
<p>A szónok előadta küldetését Mezőszentgyörgy szabad nemes
községének nevében s előterjeszté a lakosság kérelmét. A bán,
kezében a hirlappal, mosolyogva hallgatta a kérelmet.</p>
<p>– No lássák – szólt Jellasich – jól nézzenek meg, én vagyok az a
rettenetes horvát bán, a kivel Kossuth úgy ijeszti a nemzetet. Hát
van én rajtam valami ijesztő? <span class="pagenum"><a name=
"Page_216" id="Page_216">-216-</a></span></p>
<p>A küldöttség persze nem mondta meg világosan, a mit e kérdésre
mondhatott volna, hanem azért a küldetésnek lett sikere, mert ott
legalább a horvát csapatok rendszeres kihágásokat nem követtek el s
egyesek kihágása is többé-kevésbbé büntettetett.</p>
<p>Midőn az ünnepélyes kihallgatásnak vége lett, Jellasich lenyult
a pamlag mellé. Ott volt egy rakás proklamáczió, melyet ő nyomatott
Bécsben, abból felvett egy nyalábot s a küldöttség minden tagjának
kezébe nyomott egy csomót.</p>
<p>– Ime itt van, ez az én szózatom, láthatják ebből, hogy
szándékom jó, oszszák ki és terjeszszék ezt a nép között.</p>
<p>Lett hát proklamáczió özönnel.</p>
<p>De lett még másnap is.</p>
<p>Jellasich nyitott hintón ülve vonult el a Szentgyörgy fölött
elnyuló fehérvári országúton. Mellette egyik tisztje ült s az
előülés tele volt proklamáczióval.</p>
<p>A falu lakosai, férfiak, asszonyok, gyerekek kimentek az
országút mellé katonát látni s valamennyien nagy tisztességtudással
jó reggelt köszöntek az előttük elhaladó generálisnak.</p>
<p>Jellasichnak nagyon megtetszett ez a »lelkesült« fogadtatás s
háláját akként tünteté ki, hogy maga is és tisztje is nyalábszámra
szórta ki az asszonyok és gyermekek közé a proklamácziót.</p>
<p>– Netek fiaim, – mondá – vigyétek haza, meglátjátok ebből, hogy
én jó ember vagyok.</p>
<p>Így lett tele falunk Jellasich-féle proklamáczióval.
<span class="pagenum"><a name="Page_217" id=
"Page_217">-217-</a></span> Talán még most is van belőle valahol,
padlásokon, szemét között, rag alatt, ha az egér harminczegy év
alatt meg nem őrölte.</p>
<p>Midőn az osztrák és orosz fegyver elvégezte már a maga dolgát s
Magyarország le volt igázva, vérébe volt fojtva s a legnemesebb
szellemek sírban, börtönben vagy számüzetésben voltak: Haynaunak
eszébe jutott a két éves korszak válogatott proklamácziónak
gyűjteményét összeszedetni és külön kötetekben kiadni. Mint most a
kezdő póéta válogat költeményeiben, mint a vadkörtében s mire
bajuszát ki tudja pödörni: akkorra már néhány kötet gyűjteménynyel
tud előállani: úgy tett Haynau.</p>
<p>Két tisztességes vastagságu kötetben adta ki először a
szózatokat: »Gyűjteménye a Magyarország számára kibocsátott
legfelsőbb manifesztumok- és szózatoknak, valamint a cs. kir.
hadsereg-főparancsnok által Magyarországban kiadott
hirdetményeknek«. Ez a könyvnek czíme.</p>
<p>Megjelent két füzetben, magyar és német nyelven. Az első füzet
magában foglalja az 1848. évi szeptember 22-től 1849. évi julius
31-ig terjedő időszakot; a második füzet pedig az 1849. julius
28-tól ugyanazon év deczember 31-ig terjedő időszakot. A két füzet
összesen 175 különféle nyomtatványt, felhivást, utasítást,
szózatot, oktatást, alkotmányt és rendeletet foglal magában.
Gyakran szomorú, néha komikus, de mindig érdekes olvasmány.</p>
<p>Persze, hogy ezek közt egyetlen egy sincs azok közül, melyeket a
magyar kormány, a magyar hadvezérek <span class="pagenum"><a name=
"Page_218" id="Page_218">-218-</a></span> vagy kormánybiztosok
bocsátottak ki. Ezek az én tudtommal rendszeres, gyűjteményes
kiadásban soha sem jelentek meg.</p>
<p>De az osztrák és orosz proklamácziók gyűjteménye sem teljes.
Legalább tízszer annyi az egyes ívekben kibocsátott nyomtatványok
száma, mint a mennyi a két kötetben fel van véve. E két kötet csak
szemelvényeket tartalmaz.</p>
<p>Egy jó bátyám, Mórocza Dániel veszprémmegyei öreg táblabiró
mondá előttem:</p>
<p>– Három rendeletet olvastam már, melyben a Rákóczy-induló
huzatása meg van tiltva, pedig még egyetlen egy sem adatott ki,
melyben meg lett volna engedve. Ilyen bolond ám, öcsém, a
német!</p>
<p>Valahány csapatparancsnok egy-egy városban megjelent: mindannyi
adott ki a városnak vagy vidéknek vagy vármegyének lakosságához
egy-egy vagy néha több proklamácziót. Hát a császári biztosok, a
kik Windischgrätz herczeg, vagy a kik Haynau és Paskievics
hadserege mellé neveztettek ki, mennyi kiáltványra pazarolták ők a
papirt és nyomdafestéket – ki tudná azt megmondani? Mind ez nincs
benne abban a két kötetben.</p>
<p>Könyvészeink megmondhatnák: vajjon Varsóban jelent-e meg orosz
szerzőtől valaha valamely magyar nyomtatvány. Mert Haynau
gyűjteményében ilyen is van.</p>
<p>Paskievics beszél ebben a magyar nemzethez.</p>
<p>»Magyarország lakói!« Így kezdi beszédét.</p>
<p>»Törvényes uralkodótok felhívására, ki legmagasb <span class=
"pagenum"><a name="Page_219" id="Page_219">-219-</a></span> uram
segítségét igénybe vette, a főparancsnokságom alatt álló sereg az
osztrák hadsereggel egyesült, helyreállítandó a törvényes rendet,
mely honotokban a lázadás fegyverei által erőszakosan
felforgattatott.«</p>
<p>»– A császár, az én uram, nem hiheti, hogy a nemzet többsége ősi
erényét, királya családjához való vele született hű ragaszkodását
eltagadhatta volna.«</p>
<p>»Az orosz hadsereg országtokba nem mint ellenség lép fel, hanem
királytok által hivatva vonul be. Ha ti aztat mint ellenséget
fogadnátok, ily merénylet következményeit megérezenditek.«</p>
<p>»Vajha intéseim benneteket bánatra és megadástokra bírhatnának
és így egy véres háború szörnyeit tőletek elháríthatnák. Felséges
uramnak ez legbensőbb kivánsága.«</p>
<p>Varsó, május 23-án (junius 4-én) 1849. Varsói herczeg, eriváni
gróf Paskievics tábornagy és ő felsége az oroszok császára
hadseregének főparancsnoka.«</p>
<p>Kevés kihagyással így szól a varsói magyar kiáltvány. Vajjon ki
fogalmazhatta azt magyarul, vagy ki fordíthatta azt le magyarra
Varsóban 1849-ben?</p>
<p>De ha Varsóban valaha jelenhetett is meg magyar nyelvü okirat,
Predeálban, a mai Romániában valószinüleg sohase jelent meg.</p>
<p>Csak 1849-ben junius 19-én. Itt és ekkor keltezi Lüders
gyalogsági tábornok és a császári ötödik orosz hadtest parancsnoka
azt a proklamácziót, melyet »Erdély lakosaihoz« intézett.</p>
<p>Ez már magyar nyelven is németül beszél. <span class=
"pagenum"><a name="Page_220" id="Page_220">-220-</a></span></p>
<p>»Valamint én, – úgymond – most szent kötelességemmé teendem
minden józanoknak menedéket nyujtani, – úgy ellenben a szemtelen
csendháborító és gonosztévő, ki a rendrei felhivást gúnyolni
merészli, reszkessen a büntetéstől, mely keményen és borzasztólag
utolérendi őt.«</p>
<p>Ilyen hangon beszéltek Magyarország függetlenségének hőseihez
abban az időben!</p>
<p>De ne feledjük, hogy Lüders, noha orosz generális, de német
születésü volt. Csak a német értett akkor ehhez a nyelvhez.</p>
<p>A Haynau-féle gyűjtemény első kötetében mintegy húsz darab
fejedelmi kiáltvány van felvéve. Ezek közül hét darab Ferdinánd
király nevében adatott ki, egyet Ferdinánd és Ferencz József kettős
és közös aláirással bocsátottak ki, a többi tizenkettő mind Ferencz
József nevében lőn kibocsátva.</p>
<p>A miniszteri ellenjegyzés e fejedelmi manifesztumok legnagyobb
részén teljességgel hiányzik. Magyar miniszter ellenjegyzésével
csakis azon fejedelmi rendelet van ellátva, mely Bécsben, illetőleg
Schönbrunnban 1848. október 3-án kelt. Ezt Récsey Ádám magyar
miniszterelnök irta alá.</p>
<p>Ki volt ez a Récsey Ádám? Mikor, miért, miként s meddig lett és
volt ez magyar miniszterelnök? Midőn rendelete Budapestre, az
együtt volt országgyülésre megérkezett: a képviselők közül senki
sem tudta, hogy ki légyen ez az úr. Kossuth rettenetes humorral
tette tönkre ennek a jámbor és ismeretlen embernek még <span class=
"pagenum"><a name="Page_221" id="Page_221">-221-</a></span>
ismeretlenebb tekintélyét. Hogy az országgyülés nem fogadott neki
szót, az természetes.</p>
<p>Hanem azért a képviselőket felette érdekelte ennek az embernek
kiléte s honnan való származása. A képviselők találkozásánál,
házban, folyosókon, ebédnél egy délután csak erről folyt a szó.</p>
<p>Gróf Batthyány Lajos és egész kabinete ugyan lemondott már, de
miután még uj kabinetet alakitani nem lehetett, törvény és
alkotmány szerint és parlamenti gyakorlat szerint gróf Batthyány
volt a törvényes miniszterelnök. Schönbrunnban is, Pesten is, az
országban is, az udvarnál s a képviselők is őt tartották
miniszterelnöknek, s ime egy szép napon csak előáll Récsey, mint
berekből a róka, s kinevezi magát a magyar kabinet elnökének,
holott magyar kabinet épen akkor nem is volt.</p>
<p>Deák Ferencztől egész naivsággal kérdé Vermes Illés pápai
képviselő, hogy lehetett Récseyt ilyen méltóságra kinevezni.</p>
<p>– Gondold csak meg, – mondá Deák – hogy olyan együgyü ember is
van a világon, a ki kihuzott rossz fogát nem dobja el, hanem
elteszi és magával hordozza a zsebjében; mikor aztán valakivel
fogad, hogy neki még minden foga megvan, azt hiszi, megnyerte a
fogadását, ha a zsebjében levő fogat is fogai közé számíthatja.</p>
<p>– Én pedig fogadnék rá – kiáltott fel Ányós István, a zirczi
követ, – hogy Illés barátom zsebjében is van vagy kettő.
<span class="pagenum"><a name="Page_222" id=
"Page_222">-222-</a></span></p>
<p>Igaza volt s lőn rettentő kaczagás.</p>
<p>A 48-iki nemzetgyülés tagjai gyakran kaczagva néztek a vihar
elé, mely elsöpörni fenyegette mindazt, a mi nemes és drága volt.
De gyakran és válságos pillanatokban e kaczaj tartá fenn a nemzet
számára a bátorságot, a bizalmat, az önérzetet. Pedig ezekre bizony
igen sokszor nagy szükség volt.</p>
<p>Ferdinánd első manifesztuma, mely Haynau gyüjteményébe
felvétetett, szeptember 22-én kelt Schönbrunnban. Miniszteri
ellenjegyzés nincs rajta. Ez napvilágot nem igen látott s a
képviselőknek nem is volt róla tudomásuk. Valószinüleg Deák Ferencz
sem tudott erről, mert Lustkandl elleni művében e fejedelmi
nyilatkozatra nem hivatkozik, pedig ebben még a bécsi kamarilla is
nyiltan, világosan, határozottan elismeri a 48-ki törvényeknek
közjogi érvényét és alkotmányos hatályosságát.</p>
<p>Azon rendelet, mely gróf Lamberget nevezi ki Magyarország
kormányzójává, szeptember 25-én kelt. Két nap mulva Lamberg a
hajóhidon megöletett s kinevezési rendelete is csak esetleg jutott
az országgyülés tudomására. Később október 20-iki rendeletében
keservesen panaszkodik Ferdinánd, hogy gróf Batthyány Lajos
miniszterelnök Lamberg kinevezési rendeletét semmiképen nem írta
alá. A bécsi kamarilla urai tehát ezt óhajtották volna!</p>
<p>Általában sok komikum, rettentő komikum van a kinevezési
rendeletekben. Lamberget kinevezik szeptember 25-én s a nép megöli
őt szeptember 27-én. <span class="pagenum"><a name="Page_223" id=
"Page_223">-223-</a></span></p>
<p>Báró Jellasichot kinevezik október 3-án, a mikor már futott
hadseregével együtt Bécs felé, miután négy nappal előbb Pákozdnál
megveretett.</p>
<p>Windischgrätz herczeget kinevezik október 16-án s ő elveszti az
egész hadjáratot.</p>
<p>Utána 1849. ápril 12-én kinevezik Weldent s ennek hadseregét
nyomban agyonverik Nagy-Sarlónál.</p>
<p>Haynau május 30-án katonai teljhatalmu kormányzóvá s
Géringer-Oderberg junius 4-én polgári kormányzóvá neveztetett ki.
Mindakét kinevezési okmányt Schwarzenberg herczeg kontraszignálta,
az a gonosz miniszter, a kit Széchenyi »Rückblick« czimü művében
»vérszagu«-nak nevezett.</p>
<p>Rendeletek vannak a gyüjtemény első kötetében Windischgrätztől,
Haynautól, Jellasichtól, Wrbnától, Kempentől, Weldentől,
Gerstnertől, Heyntzetől, Paskievicstől és Lüderstől. Gyászos emlékü
barbár nevek, melyeknek egyikéről, másikáról alig tudjuk, hogy a
világon volt-e valaha. Legtöbb rendelet van természetesen
Windischgrätztől és Haynautól. Ők ketten hatalmaskodtak
Magyarországban legtöbb ideig.</p>
<p>Gróf Wrbna altábornagy és hadtestparancsnok volt. Cseh
származás, valóságos véreb természettel. A mint lábát betette
Magyarországba 1848. deczember közepén, azonnal ostromállapotba
helyezte Pozsonyt, mind a várost, mind a vármegyét. A
házmester-rendőrséget, melyet most Szentpétervárott a nihilisták
ellen alkalmaznak, ő találta fel először és ő alkalmazta az
orosznál is gonoszabb módon. Ő a háziurakat tette rendőrré
<span class="pagenum"><a name="Page_224" id=
"Page_224">-224-</a></span> s a kinek házában gyanus egyén
megfordult, azt hadi törvényszék elé állítá. 1849. január 7-én
Budát és Pestet, Pest-, Esztergom- és Fehérmegyét s a Jász-Kun
kerületeket; február 12-én pedig Hont- és Nógrádmegyét helyezte
ostromállapotba. Rendeleteiben mindenütt különös gondot fordított a
háziurakra.</p>
<p>De a sipkákra is. Január 31-én kiadott itt a fővárosban egy
rendeletet, melyben szóról-szóra azt mondja, hogy a magyar harczi
szellem főleg a sipkának, vörös tollnak és fekete szalagnak
viselésében nyilatkozik; a ki tehát ezentúl ilyes valamit viselni
merészel, az rang- és életkorkülönbség nélkül befogattassék a
legközelebbi katonai szállítással elvitessék s valamennyien egy
haditestbe soroztassanak. Ugyanő ápril 7-én elrendeli, hogy Budán
és Pesten kocsira ülni és az utczán kocsizni szorosan tiltatik, s a
ki kocsizni akar, annak a katonai hatóságoktól engedélyt kell
kérni. Nem volt kivétel még az orvosokra sem. Ezzel a
fiakker-rendőrséget akarta felállítani.</p>
<p>Kempen altábornagy már szelidebb megbizásokat teljesített. Ő
1848. deczember 31-én Pozsonyban kiadott rendeletével az osztrák
katonák által elkövetett károk megtéritését igéri meg, 1849.
márczius 17-én kiadott rendeletében azt mondja, hogy a ki fegyverét
a katonai hatósághoz be nem adja, azt ugyan hadi törvényszék elé
kell állítani, de ő azt eddig nem tette és ezután sem teszi, de ha
valaki a fegyvert és lőszert be nem szállítaná, az ellen mégis a
rögtönitélet szigorát fogja alkalmazni; végül pedig Nagyszombat,
Bazin és Szent-György <span class="pagenum"><a name="Page_225" id=
"Page_225">-225-</a></span> városok részére dicsérő oklevelet állít
ki, amiért ezek az osztrák hadsereg részére önként ujonczokat adtak
s ugyan ily fajta érdemekért megdicséri Mosonyvármegyét is s
különösen annak alispánját, Kroner Lajost, »a fejedelem iránt, mind
azon incselkedések mellett, melyeket a lázadó párt részéről tűrnie
kellett, bebizonyított rendületlen hűségeért.«</p>
<p>Gerstner és Heyntzel generálisok a budapesti katonai
parancsnoksághoz tartoztak s ők különösen azok ellen folytattak
hadjáratot, kik a plakátokat a falakról letépik. Elnevezik őket
garázda embereknek, a kiknek a tisztességről s a császár iránti
tiszteletről rossz fogalmaik vannak s fenyegetik őket mindenféle
veszedelemmel és szigoru büntetéssel.</p>
<p>Windischgrätznek egyik legérdekesebb kiáltványa az, mely
márczius hó 11-én kelt. Ebben szóról-szóra azt mondja:</p>
<p>»Az ügy, melyért a pártütők küzdenek, sem az országé, sem a
nemzetiségé. A pártütők nyiltan a fölforgatás és kommunizmus
bajnokai. S ezért oly emberek harczolnak, kik Európának minden
országaiból számüzettek.«</p>
<p>»Az emberi nemnek ezen söpredékét a pártütő Kossuth a haza
áldott földjére gyüjtötte. A fővezérek, egynehányat kivéve, mind
külföldiek. Száz fogoly közt legalább hatvan különféle nemzetből
való egyén, a többi negyven magyar nyelvünek legalább fele
erőltetve szolgál. A munkás földmivelő, a szorgalmas polgár s a
nemességnek többsége mit sem akar tudni a pártütésről.«</p>
<p>Erre mondá ifj. Pázmándy Dénes Windischgrätznek, <span class=
"pagenum"><a name="Page_226" id="Page_226">-226-</a></span> kivel
épen ez időben gyakori találkozása és érintkezése volt a kremziéri
alkotmány megbeszélése tárgyában, a következő szavakat:</p>
<p>– Herczegséged helyén én azt a proklamácziót ki nem adtam volna.
Ha az a szedett-vedett, csőcselék nép is itt-amott megveri az
osztrák seregeket: mi történnék akkor, ha a magyar nemzetnek
színe-java fogna fegyvert.</p>
<p>– Hiszen az fogott fegyvert, – felelt Windischgrätz, – csakhogy
Bécsben mindig egy csomó prókátort tukmálnak rám proklamácziót
készíteni. Nem ér ez semmit, csak az hódol meg előttem, a kit
meghódítok; kard és golyó világosítja fel ezt a népet, nem a
proklamáczió.</p>
<p>E párbeszédet én Deák Ferencztől hallottam, kinek maga Pázmándy
Dénes beszélte el.</p>
<p>Mulatságos Haynaunak a nagy-igmándi főhadiszálláson kiadott ama
»híradás«-a, melyben a csatatereken talált golyók árát szabja meg.
Hat fontos ágyugolyó öt krajczár; tizenkét fontos tíz kr. – hét
fontos granát tizenöt kr. – tíz fontos bomba tizennyolcz kr. –
harmincz fontos bomba harmincz kr. – hatvan fontos bomba hatvan kr.
Minden ezüst pénzben számíttatott. Zsidók megkisértették a golyók
beszállitását, de miután az igért pénzt nem kapták meg, ők is abban
hagyták.</p>
<p>A zsidókra különösen haragudott Windischgrätz is, Haynau is.
Amaz elrendelé, hogy zsidóknak levelet szállítani, hírt hordani,
félelmet és bizalmatlanságot gerjeszteni, statáriális akasztófa
büntetés mellett eltiltatik; ha pedig egy zsidó elitéltetik, az
illető zsidóközség, <span class="pagenum"><a name="Page_227" id=
"Page_227">-227-</a></span> melyhez tartozott, huszezer pengő
birsággal büntettetik. Tehát ép úgy, mint Khinában.</p>
<p>Haynau pedig az óbudai és pesti zsidókra »ismételt gyalázatos és
törvényellenes lázadó magaviseletükért« azt a hadi sarczot rótta,
hogy ingyen tartoznak adni: negyvennyolczezer köpenyeget,
hetvenhatezer nadrágot, kilenczvenötezer pár csizmát, százhuszezer
inget, gatyát; harminczhatezer nyakravalót, negyvenhatezer rőf
posztót, ezerötszáz mázsa csizmának való bőrt egy hónap alatt,
továbbá száz lovat, harminczkét pár lószerszámot, százkilenczvenhat
kumetet és harminczöt nyerget négy nap alatt.</p>
<p>Szegény zsidók! No hiszen volt lótás-futás e pár nap alatt, hogy
a sarczot kiteremthessék. Természetesen kész pénzen kellett
megváltaniok a sarcz legnagyobb részét.</p>
<hr class="chap" />
<div class="chapter"></div>
<p><span class="pagenum"><a name="Page_228" id=
"Page_228">-228-</a></span></p>
<h3>AGGODALMAS NAPOK.</h3>
<h4>I.</h4>
<p>A forradalom zaja elnémult. Eltompult már a nagy fájdalom is,
melyet vértanuink kegyetlen halála idézett föl. A főváros
rémnapokat élt, a kényuralom dühe még egész erejével tombolt itt,
Haynau még ura volt a helyzetnek s minden hazafi életének s minden
magyar család boldogságának, de a vidék kis falvaiban már, ha nem
is teljes nyugalom, legalább a kedélyek csöndessége vissza kezdett
térni.</p>
<p>A mi kis falunk novemberben látta az utolsó vasas németet. Talán
az elsőt is. Villogó fegyverüket, fénylő taréjos sisakjaikat és
mellvértjüket mi gyermekek megbámultuk, öregeink azonban kerülték a
velük való találkozást. Vége volt már a harcznak, földön feküdött a
nemzet, korlátlanul parancsolt a győző, hiában való lett volna
minden dacz, minden vitézkedés. Aztán csakhamar elmentek nyakunkról
a vértesek s a mi falunkba többé nem tette be német a lábát.</p>
<p>Vége lett a szomorú évnek s következett az 1850-ik év,
<span class="pagenum"><a name="Page_229" id=
"Page_229">-229-</a></span> melyben a kényuralom telepedett meg
Magyarországon. Mi kívül estünk minden nagy vonalon, melyen egy
nemzet történetének sorskereke végig döczög vagy végig robog,
falunk nem pusztúlt el, házaink le nem égtek, halottaink se voltak
nagy számmal, néhány ifjú volt besorozva s olasz földre
elhajszolva, de ezek távolléte se tünt fel valami nagyon, midőn oly
sok nemes élet kioltása, oly sok nemzeti szerencsétlenség lehetett
a mindennapi beszéd tárgya.</p>
<p>Társadalmi életünk az 1849 és 50 közti télen csaknem úgy folyt
le, mint az előbbi években. Ugyanazon rokonok és jó barátok
összejöttek esténként, kedvük ki nem tört, mint máskor; czigány nem
húzta a nótát, a felköszöntők nem voltak oly harsányak, a nemzet
bujdosó nagyjairól csak halkan emlékezénk meg, de azért régi
társaságaink külső alakja nem változott.</p>
<p>Még csak túlságos aggodalomban se valánk. A magyar pénzt
eldugtuk az eresz alá, a honvédfegyvereket, kardokat, puskákat
eltemettük a kutak fenekére s itt-ott a föld alá; zászlóinkat
összeszabdaltuk, a rájuk hímzett jelszavakat kibontottuk,
megsemmisítettük, a nemzeti kormány szózatait, kiáltványait régi
kutyabőrbe kötött papi könyvek táblái alá rejtettük s a könyveket
padláson pusztítá az egér; nem igen féltünk a vizsgálattól sem,
mert nem volt okunk félni kémektől, feladóktól, árulóktól.</p>
<p>Csak a holtak lehettek árulóink. A kiket Jellasich hadseregéből
nyilt csetepatéban megtámadtunk s leöldösénk: azok csontjai ott
porladoztak a határban szanaszét. <span class="pagenum"><a name=
"Page_230" id="Page_230">-230-</a></span> Ha jönne vizsgálat
ellenünk, ha megtalálná e csontokat, ha ráismerne az elejtett
vitézekre: csak ebből támadhatna veszedelem. De apám a nemzeti
harcz utolsó napjaiban még az őszön ezeket is összeszedette s
bizalmas emberek segélyével jól elrejtett helyre, a bozótba
temettette el. Ott már elnyelte őket az iszap, megállt felettük a
víz, összeborúlt a nádas, jég- és hó-kérget vont föléjük a tél; ki
kereshette, ki találhatta volna meg a földnek, viznek, hónak és
jégnek fenekén pihenő holtakat?</p>
<p>Megyei tisztviselőink maradtak a régiek. Csodálatos ábránd tölté
el honfigondtól terhes elméjüket. Lehetetlennek tartották, hogy
legyen földi hatalom, mely az ősi alkotmányt véglegesen
eltörölhesse. Azt hitték; legföljebb egy évig, két évig tart a
zimankós idő s addig kötelessége a vármegye minden tisztviselőjének
kitartani; a mit lehet, minden jót megtenni, s a mennyire lehet,
minden rosszat elhárítani. Tíz évvel később ugyan a vármegyeház
termében az volt a jelszó, hogy »meghalt«, a ki »szolgált«, de
1850-ben még nem így gondolkodtak öregjeink. S jól tették. Sok jó
hazafi életét és szabadságát mentették meg. De azt is jól tették,
hogy a mikor ez az ábrándjuk szétfoszlott s az önkényuralom
véglegesen megtelepedett: ott hagyták a szolgálatot s hazamentek
szántani, vetni. A kik ezentúl is ott maradtak: azok maguk készíték
maguk számára a politikai halált.</p>
<p>A szolgabiró apámnak jó ismerőse s távoli rokona, az esküdt jó
barátja, jó komája volt. Bent a megyei <span class=
"pagenum"><a name="Page_231" id="Page_231">-231-</a></span>
központban is derék férfiak, rokonok, jó barátok vezették az
ügyeket; tőlük félni nem lehetett okunk. Arra természetesen nem
igen számítottunk, hogy zsandár is van a világon s hogy esetenként
a legutolsó zsandárnak is több hatalom lesz kezében, mint egykor a
legelső alispánnak.</p>
<p>Közelgettek a husvéti szent ünnepek. S minél több idő telt el az
októberi véres napok után, annál nyugodtabbak valánk.</p>
<p>Egy esős, havas, szeles, barátságtalan, sötét éjszakán
kopogtatnak ablakunkon. Mind aludtunk már, de apám rögtön fölébredt
s ajtót nyitott. A járási központból jött egy levélhordó ember,
levelet hozott apámnak az esküdtől. A levélben ez volt:</p>
<p>»Édes komám! Baj van; a zsandárfőhadnagy keresi a horvátokat,
holnap idejében künt lesz az egész komissió, hozzon rendbe mindent,
mert különben elvesztünk. Egyébiránt maradtam atyafiságos
szeretettel. Fodor László.«</p>
<p>Természetesen az esküdt is csak olyan bűnös volt, mint apám.</p>
<p>Apám rögtön felöltözött, a levélhordónak adott egy ital bort s
elküldte az istállóba a cselédek közé, hogy fekügyék le. Megnézte
az órát, az épen éjfélt mutatott. Kezébe vette fokosát s elindult
fölverni legjobb barátait és rokonait a fekete éjszakában.</p>
<p>Tizenöten voltak azok, kik Jellasichnak egy fontos depessel
ellátott küldönczcsapatját, tizennyolcz emberét megtámadták s nyilt
mezei duellumban lekaszabolták. <span class="pagenum"><a name=
"Page_232" id="Page_232">-232-</a></span> Ezt a tizennégy bajtársat
kereste fel, maga volt a tizenötödik, a vezető. Mind a tizennégy
nyugodtan aludt ágyában s valamennyinek megmondá, hogy rögtön
keljenek föl, öt-hat-tíz szomszédját mindenki értesítse s hajnali
három órára a falu minden férfia ott legyen a templomban.</p>
<p>Ott is volt. Nemes, paraszt, pápista, kálvinista, zsidó,
czigány, öreg és ifjú egy csomóban. Csak az asszonyok és gyerekek
nem voltak ott.</p>
<p>Apám közlé, mi fog történni a mai napon s minő veszély fenyegeti
a falut, ha a vizsgálat sikerrel működik.</p>
<p>A lelkész, egyike a legbátrabb és leglelkesebb férfiaknak, maga
is családapa sok gyermekkel s ő is részes a horvátok leverésében,
gyönyörű beszédet tartott, melyben kifejté, minő undok bűn az
árulás és árulkodás s minő szép volna az, mire ő bizton számít, ha
falunkban nem találkoznék áruló.</p>
<p>Az együtt levő gyülekezet erős hittel kiáltott föl, kiáltása
zúgássá vált, hogy falunkban nem lesz áruló.</p>
<p>– Ha pedig lesz, – kiáltá egyik – se neki, se fiainak nem lesz
nálunk maradása, kiirtjuk utolsó iziglen.</p>
<p>Szétmentek. Ezen a hajnalon a kis gyermekeken kívül nem aludt a
faluban senki. Reggelre, mikor a vizsgáló küldöttség a faluba ért,
minden ember, minden asszony és minden cseléd tudta, hogy mit
feleljen s mit ne feleljen, ha kérdezik. Hanem azért nyugodt volt a
falu s a küldöttségnek még bámulója se akadt végig a hosszu utczán.
<span class="pagenum"><a name="Page_233" id=
"Page_233">-233-</a></span></p>
<p>Pedig a hegyes sisaku, vállrojtos, fényes kiállitásu zsandárokat
oly tömegben ekkor látta először a falu népe. Köztük legfényesebb a
zsandárfőhadnagy, egy félig magyar, félig német férfiu, de a ki
engesztelhetlenül gyűlöli a magyart s ha rajta állott volna:
kiírtja fajunkat egy lábig.</p>
<p>Folyt a vizsgálat egész nap. Ki lett hallgatva száz ember. Egy
se tudott a harczról semmit, egy se látta a horvátokat se élve, se
halva. Dél felé már a zsandárfőhadnagy fele bajuszát elrágta
dühében.</p>
<p>A kihallgatásokat a szolgabiró maga vezette. A főhadnagy minden
kihallgatásnál jelen volt s folyton keményebb rendszabályra nógatá
a szolgabirót. Kínoztatni akará az embereket. Kezében volt valami
névtelen följelentésben az egész tényállás s látta, hogy mindenki
kisiklik kezéből. Dél felé végre azt mondá a szolgabirónak, hogy ha
keményebben nem veszi a dolgot, maga fogja szolgabiró nélkül a
vizsgálatot teljesíteni. A szolgabiró azt mondá:</p>
<p>– Nohát majd keményebben veszem.</p>
<p>Épen egy ősz, roskadt, öreg embernek, a nyolczvan éves Baditz
Péternek kihallgatásán volt a sor. A szolgabiró vad nyerseséggel
kiáltott rá:</p>
<p>– Hát kend mit tud? Beszéljen szaporán.</p>
<p>Az ősz, roskadt ember kiegyenesedett a »kend« szóra. Nemes ember
volt s 1790 óta minden tiszujitásnak és követválasztásnak
szereplője.</p>
<p>– Ha én kend, akkor kend is kend, szolgabiró uram! <span class=
"pagenum"><a name="Page_234" id="Page_234">-234-</a></span></p>
<p>S aztán nagy méltatlankodva odafordult a jelen volt községi és
küldöttségi tagokhoz s így folytatá:</p>
<p>– Ebadta kölyke, apját, öregapját, de még magát is én
választottam szolgabirónak és mégis csak »kend«.</p>
<p>A szolgabiró is nyakas ember volt. Egyike a legbüszkébb,
legelőkelőbb s legvagyonosabb dunántúli és dunáninneni köznemesi
családoknak. Felpattanó hangon mondá az ősz embernek:</p>
<p>– Megfogja kend a nyelvét, vén gazember, mert különben ötven
botot veretek kendre.</p>
<p>Ez irtózatos fenyegetésre megtántorodott a vén nemes. Ajkai
reszkettek, de a nagy indulat megülte szivét s szólni nem tudott.
Végre könyei előtörtek s azt mondá a körülállókhoz:</p>
<p>– Fiaim, én már rokkant ember vagyok, de legöregebb vagyok
köztetek, eltűritek ti ezt szó nélkül?</p>
<p>Embereink közt fájdalmas és haragos zúgás hangja kezdett
emelkedni. A zsandárfőhadnagy végig nézett a népen s látta, hogy
itt és most az ő zsandárerejével nem lesz tanácsos e néppel
végletekig vinni a dolgot. Azt mondá a szolgabirónak, hogy ő maga
fogja az öreget kihallgatni. S aztán oda fordult hozzá:</p>
<p>– Ön Baditz úr nincs vádolva semmivel, nem is lesz semmi
bántódása, ön már koránál fogva sem vehetett részt ő felsége a
császár vitéz katonáinak legyilkolásában, öntől ennélfogva is
megvárom, hogy a mit hallott, a mit tud: azt itt a biróság előtt
híven el fogja mondani.</p>
<p>– Nem mondok semmit, – mondá daczosan az öreg. <span class=
"pagenum"><a name="Page_235" id="Page_235">-235-</a></span></p>
<p>– De hát ön mindent hallott, mindent tud.</p>
<p>– Mindent tudok, de nem mondok semmit.</p>
<p>Fölugrott a zsandárfőhadnagy s rárivallt:</p>
<p>– Akkor előttem is csak »kend« s én kendet vason vitetem be
Veszprémbe.</p>
<p>– Teheti. A főhadnagy úr mondhat engem kendnek, ez nem haragít
meg, mert a főhadnagy úr csak egy zsandár, de ez itt ni – s ekkor
rámutatott a szolgabiróra – csak oly igaz nemes ember volna, ha
volna, mint magam. Szégyen, gyalázat.</p>
<p>A főhadnagy oda fordult a szolgabiróhoz és németül mondá
neki:</p>
<p>– Ilyen kutya néppel még nem találkoztam, hanem majd kiverem én
ebből a nemességet is, a titoktartást is.</p>
<p>Szerencse, hogy rég elmúlt már ekkor dél s hogy az ebédre hívták
a küldöttséget. Ebéd alatt és után arra a meggyőződésre jutott a
főhadnagy, hogy ez alkalommal hiábavaló minden kisérlet, jobb lesz
a vizsgálatot abban hagyni s más alkalommal s jobb készülettel
kijönni.</p>
<p>Kapva kapott ez ürügyön a szolgabiró is s a küldöttség
valamennyi zsandárjával, úgy a hogy jött, délután visszament a
járási székhelyre. A nép megint nem bámulta őket, csak a kutyák
ugatták meg a katonás rendben kivonuló zsandárcsapatot. Mivelhogy
ilyet ők is most láttak legelőször.</p>
<p>A második vizsgálat már sokkal részletesebb volt, mint az első.
De nem sikeresebb. <span class="pagenum"><a name="Page_236" id=
"Page_236">-236-</a></span></p>
<h4>II.</h4>
<p>Az első kihallgatás után több idő, körülbelül pár hónap telt el
a nélkül, hogy a vizsgálat folytatásáról bármi is hozzánk
kiszivárgott volna. Már-már azt hittük, nem lesz az egészből semmi.
Egyébiránt bíztunk az esküdtben, sőt minden látszólagos durvasága
daczára bíztunk a szolgabiróban is. Hiszen magyar ember s atyafi
volt ő is.</p>
<p>Időközben apám valami névnapra átrándult egyik rokonunkhoz,
egyik távolabb eső faluba. Sokan voltak együtt a névnapi köszöntőn,
egész éjjel folyt a mulatság, túlnyomólag rokonok és ismerősök
voltak jelen. Természetesen nem egyszer előjött a szó a
szent-györgyi vizsgálatról s a horvátok leöletéséről is, melyről
ott abban a bizalmas társaságban is mesésnél-mesésebb hírek és
hallomások merültek föl.</p>
<p>Apám könnyen érthető óvatossággal hallgatott az ügyről és
sehogyse volt hajlandó arról részletesen nyilatkozni.
Hallgatagságában azonban nem maradhatott meg. Később oly sokan, oly
következetesen s oly rohamosan ostromolták, hogy mondja el a
horvátok lekonczolásának történetét, hogy a társaság tagjai iránti
sértő bizalmatlanság kitüntetése nélkül lehetetlen volt a
hallgatás. Hosszú és erőszakos nógatásra elmondta tehát apám az
egész esetet. Hiszen erkölcsi lehetetlenség volt feltennie, hogy
abban a társaságban áruló vagy ostoba fecsegő lehessen.
<span class="pagenum"><a name="Page_237" id=
"Page_237">-237-</a></span></p>
<p>És mégis volt. Alig egy hét mulva nálunk termett a vizsgáló
küldöttség s apám elbeszélése meglehetős hűséggel irásban meg volt
a zsandárfőhadnagynál. Magával hozta a küldöttség a megyei főorvost
is.</p>
<p>Az esküdt a vizsgálat napján eleve megsúgta apámnak, hogy a
zsandár mindent tud s hogy ha valaha, most lesz szükség óvatosságra
és ügyességre. Különben a halálos veszély, melyet már elháritottnak
hittünk, nyakunkra bekövetkezik. A falubeli emberek
megbízhatóságában egyébiránt nem volt okunk most sem kételkedni s e
tekintetben a helyzet nem volt rosszabb.</p>
<p>A kihallgatásokat most is a szolgabiró vezette s azok élét
néhány mit sem mondó tanu kikérdezése után apám ellen irányozta. A
zsandárfőhadnagy feszülten figyelt minden szóra és a kezében volt
tényállással veté egybe apám minden szavát.</p>
<p>A szolgabiró kemény, pattogó hangon mindenekelőtt az elkövetett
bűntény iszonyuságára figyelmezteté apámat.</p>
<p>– Tudja-e ön – mondá – hogy ama tizennyolcz vitéz, Handits
Milivoj hadnagygyal élén, báró Jellasich üzenetét s depeseit vitte
Roth hadseregéhez. Tudja-e, hogy e csapat leölése miatt Roth
hadserege nem nyert értesülést, nem csatlakozhatott b. Jellasich
hadseregéhez s ennélfogva ő felségének, legkegyelmesebb
császárunknak e hadsereghez kötött czélja meghiusult, sőt Roth
hadserege kapituláczióra kényszerittetett. A tényállás
földeritésével tehát nemcsak egy orgyilkos ténynek, <span class=
"pagenum"><a name="Page_238" id="Page_238">-238-</a></span> hanem
egyuttal egy vakmerő felségárulási ténynek tettesei is az
igazságszolgáltatás kezébe jutnak s magas kormányunk abban a
helyzetben lesz, hogy a trón és nemzet ellen elkövetett ezen
rettenetes tényt illőképen megtorolhatja.</p>
<p>Úgy beszélt a szolgabiró, mint egy zsandártiszt, vagy egy
Haynau-vérbirósági auditor. A zsandárfőhadnagy megvolt elégedve a
beszéddel.</p>
<p>Apám csak a fejével intett, mintegy mutatván, hogy ő mind e nagy
dolgot jól tudja.</p>
<p>– Beszélje el tehát, a mit tud; hogy történt az eset s kik
voltak a tettesei.</p>
<p>– Nem tudom elmondani, – felelte apám.</p>
<p>– Miért?</p>
<p>– Nem tudom minden részletét, mende-monda kósza beszéd után
pedig nem akarok semmit se mondani.</p>
<p>– Gondolja meg, hogy szabadsága és élete forog koczkán.</p>
<p>Apám nem felelt.</p>
<p>Ekkor felugrott a zsandárfőhadnagy s azt mondá a
szolgabirónak:</p>
<p>– Most majd én veszem az ügyet a kezembe.</p>
<p>S oda állva apám elé, kezében a névnapi elbeszélés részleteivel
egy papiron, nyersen kérdezé:</p>
<p>– Hol volt ön 1848-ik évi szeptember 28-án, midőn Handits
Milivoj hadcsapata Lepsény és Mező-Szent-György közt
felkonczoltatott?</p>
<p>– Útban voltam Balaton-Füred felé.</p>
<p>– Mit keresett ott? <span class="pagenum"><a name="Page_239" id=
"Page_239">-239-</a></span></p>
<p>– Családomhoz mentem, melyet a horvát tábor elől oda vittem.</p>
<p>– Kivel tudja ezt bizonyítani?</p>
<p>– Hivatkozhatom-e helybeli tanukra és cselédeimre?</p>
<p>– Nem ér semmit.</p>
<p>Apám gondolkodott. Csodálatosan éles emlékező tehetsége nem
hagyta cserben.</p>
<p>– Én – mondá – azon a napon kilencz és tíz óra közben mentem
Balaton-Fő-Kajáron keresztül. A községháza előtt vezet el az
országút s a községháza tornáczában állt Kenessey Dániel, Cserki
Mihály, Tóth Ferencz. Ők megszólitottak, kocsimmal megálltam,
kérdezték: hová megyek s mi ujság nálunk. Beszélgettem velük s
elmondám, hogy egy csapat horvát katonát a lepsényi fogadónál
láttam, midőn reggel ott elkocsiztam. Ezek tanuim lehetnek.</p>
<p>Megjegyzem, hogy apám ezen előadása tökéletesen igaz volt. Midőn
már Kajárt a Füred felé vezető útban elhagyta: akkor jutott eszébe,
hogy jó lenne a Lepsényben látott horvát csapatot elfogni,
lefegyverezni s a nála levő leveleket kézbekeriteni. Innen fordult
s hajtott vissza lóhalálában, de ezt már nevezett tanui nem
látták.</p>
<p>Midőn a zsandárfőhadnagy ez elbeszélést s a tanuk neveit
meghallotta, oda fordult a szolgabiróhoz:</p>
<p>– Szolgabiró úr, ezt az urat őrizet alá teszem, mig én magam
személyesen a megnevezett tanukat kihallgatom.</p>
<p>Apám ott maradt a község házánál a küldöttség előtt <span class=
"pagenum"><a name="Page_240" id="Page_240">-240-</a></span> néhány
zsandárral, a főhadnagy pedig rögtön kocsira ült s pár legényével
hajtott Kajárra. Szigoru figyelemmel maga hallgatta ki a
megnevezett tanukat, kik utolsó betűig helyeselték s igazolták apám
előadását.</p>
<p>Délután érkezett vissza nagy bosszusan. Haragosan kérdezé
apámat, nagyot ütve a kezében volt papirokra:</p>
<p>– Hát mit beszélt ön a küngösi névnapon itt és itt, ekkor és
ekkor?</p>
<p>Részletesen elmondá a besúgás tartalmát. Apám alig tarthatta
vissza magát a mosolygástól, felelé:</p>
<p>– Mulattattam a társaságot.</p>
<p>A főhadnagy káromkodott, mint a jégeső, s oda fordulva a község
házában s háza körül ácsorgókhoz, felkiáltott:</p>
<p>– Hát nincs e komisz faluban már egyetlen becsületes ember
se?</p>
<p>E szóra sunyi arczczal előállott egy V. Ferencz nevü uri ember,
helybeli birtokos, okleveles ügyvéd s azt mondá:</p>
<p>– Én megmutatom a főhadnagy úrnak, hol vannak a megölt horvátok
eltemetve, mert én becsületes ember vagyok.</p>
<p>E szóra a zsandár majd megmeredt örömében. A mi embereink közé
pedig mintha menykő ütött volna. Iszonyu megütközés, sőt ijedtség
fogta el őket.</p>
<p>Ez a V. Ferencz olyan fajta ember volt, a ki teljes életében
mindig és mindenütt azon törte a fejét, kinek miként mondhat vagy
tehet minél nagyobb kellemetlenséget. Elment mindenüvé, kidobták
mindenünnen, megverték mindenütt, minden csontja össze volt törve,
<span class="pagenum"><a name="Page_241" id=
"Page_241">-241-</a></span> kocsmában, névnapon, szőlőhegyen,
tisztujitásoknál, általa kezdett verekedések közben. Most se
mondhatott le arról, hogy kellemetlenséget csináljon a falunak. De
inkább a bolond emberek egyike volt, mint a gonoszaké. Az eszébe se
jutott, hogy otromba leleplezései miatt akasztófára kerülhet
húsz-harmincz derék magyar ember.</p>
<p>A főhadnagy oda ment hozzá, vállára vert, megölelte, kezet
szoritott vele s mondá:</p>
<p>– Vezessen uram. Ön az egyetlen derék, becsületes ember a
világon.</p>
<p>Ment az árulkodóval egész csapat ember. Biró, orvos, zsandár,
tanu, napszámos.</p>
<p>Apám némileg megnyugodott, midőn megtudta, hova vezeti V. F. a
küldöttséget. Ott igenis voltak horvátok a föld alatt, de azok
onnan az ő tudomása szerint fel lettek szedve s máshova eltemetve.
Ezt pedig a hóbortos V. F. nem igen tudhatá.</p>
<p>Azonban reményében mégis csalódott. Hogy és hogy nem történt,
egy hullának csontvázát csakugyan megtalálták az árulkodó által
megjelölt helyen. S e csontvázat nagy diadallal hozta be a
főhadnagy a faluházhoz.</p>
<p>– Várjatok gazemberek – szólt a községi lakosokhoz, kik
jelenvoltak – kezemben vagytok most.</p>
<p>Ekkor már estefelé járt az idő. A főorvos azt a javaslatot
tette, hogy a hullavizsgálat a következő napra halasztassék, miután
esti szürkületben vagy gyertyafénynél ezt sikerrel megszemlélni nem
lehet.</p>
<p>Úgy lett. <span class="pagenum"><a name="Page_242" id=
"Page_242">-242-</a></span></p>
<p>A vizsgáló küldöttség a további vizsgálatot elhalasztá addig,
mig a főorvos véleményt ad. A főorvosi vélemény pedig tovább késett
hat hétnél.</p>
<p>De a mikor készen lett: akkor csakugyan véget vetett minden
vizsgálatnak s az egész ügy minden komolyságának. A főorvos igen
eszes, tanult, hatalmas humoru ember, s jó hazafi volt s véleménye
mind e jellemvonásának megfelel.</p>
<p>Kimondá, hogy a talált csontváz férfinak csontváza, a ki
lehetett harmincz éves, de lehetett hetven éves is. Hosszasan
bizonyítá a tudomány egész komolyságával, hogy a csontváz sem azt
nem igazolja, hogy az élő ember katona volt, se azt, hogy horvát
volt, miután a tudomány mai állásában a csontok a nemzetiségi
kérdésben érvet nem nyujthatnak s a polgári foglalkozásra róluk
biztos következtetést vonni nem lehet. Végre kimondá, hogy az az
ember, kitől a váz ered, ezelőtt tíz évvel is meghalhatott, noha az
sincs kizárva, hogy két év előtt halt meg.</p>
<p>A főhadnagy dühösebb lett az orvosra, mint a szentgyörgyi
emberekre. Nem is jött ki ellenünk többé s nem is láttuk többé
soha. Nemsokára áthelyeztetett megyénkből s meg is halt. Nevét nem
irom ki, mert utódai jó hazafiak.</p>
<p>Nem irom ki a szolgabiróét sem. Ő sem él már.</p>
<p>Az öreg nemes, kit úgy megsértett, soha se tudott neki
megbocsátani. Az öreg nemes esetét megtudta az egész vármegye és
ezért a szolgabiró sohase tudta régi jó hírnevét visszaszerezni a
vármegyében. <span class="pagenum"><a name="Page_243" id=
"Page_243">-243-</a></span></p>
<p>Pedig az önkényuralom végleges bekövetkeztével visszalépett ő is
s lőn gazdálkodó és renitens magyar ember, mint a többi. Egyházának
kiváló férfia volt, a protestáns kűzdelemben derék szerepet töltött
be, a katonaexekucziók korában országos lett jó hírneve, egykori
esküdtjével együtt. De azt az egy tényét nem tudták neki
elfelejteni.</p>
<p>Húsz év mulva egyszer kérdém tőle egy megyei gyülésen:</p>
<p>– Miért tetted azt akkor, bátyám?</p>
<p>– Ha én azt nem teszem, öcsém, apádat akasztatta volna fel a
német legelőször. Mert úgy tettem: csak azért bízták rám az egész
ügyet.</p>
<p>Ezt felelte. S én szentül hiszem, hogy igazán beszélt.</p>
<hr class="chap" />
<div class="chapter"></div>
<p><span class="pagenum"><a name="Page_244" id=
"Page_244">-244-</a></span></p>
<h3>A FEJÉREGYHÁZI SAS.</h3>
<p>Gróf Haller Ferencz nagy részt vett a függetlenségi harczban.
Mint katona: karddal, mint kormányzó: észszel, erélylyel,
hazafisággal. A legjobbak közé tartozott.</p>
<p>A harcz után elfogták, bilincsbe verték, elhurczolták, börtön
fenekére zárták. Egykor, régen, fiatal korában jó barátságban élt
Ottinger osztrák tábornokkal, ennek közbenjárására 1854-ben
megszabadult és sietett hazafelé, – uradalmába, fejéregyházi
várába.</p>
<p>Uradalmát elkobozták. Vára elpusztult. Birtokait jöttment
idegenek, az önkény odaküldött emberei pusztították. Nem volt
cseléd, nem volt igavonó, nem volt rideg jószág, földek vetetlenek,
erdők letarolva, szőlők avarban. A Küküllő folyik vára közelében,
azon volt egy jövedelmes malma. Az a malom is leégett; falromok,
füstös csonka törzsek álltak a malom helyén. Gátak, malomfej
omladozóban.</p>
<p>Gyalog ért haza a gróf. Pénze nem volt kocsira. Első dolga volt
megnézni várát.</p>
<p>A sánczárkok megvoltak, tele nőve iszalaggal. A felvonó
<span class="pagenum"><a name="Page_245" id=
"Page_245">-245-</a></span> híd le volt eresztve, de csak gerendái
álltak. A vár falain semmi tető. A mint leégett, úgy maradt. A
várudvar gazzal tele. A földszinten a téli lovagló teremnek se
ajtaja, se ablakja. Úgy volt az udvarbiró, lovászok, szolgák,
szegődvényesek, várhajduk minden lakása. Az emeletre vezető lépcsők
elpusztulva. A nagy kerekpalota boltozata összerepedezve. A
boltozaton körül freskó-festményekben volt egykor megörökítve száz
nemes ősnek arczképe. Az asszonyoknak bajuszt festett, minden
arczképbe belelövöldözött a pusztító ellenség. A Küküllő völgye
felé néző lakószobák s a hegy felé néző vendégszobák romba dőlve.
Baglyok, denevérek tanyája.</p>
<p>A várban nem volt mit keresni. Lassankint elterjedt a híre:
megjött az uraság. Régi udvarbirája elékerült valahonnan s kezet
csókolt a grófnak. Ez is vagy félt, vagy hamis volt, vagy hű
maradt, vagy jutalmat várt. Miért csókolt volna kezet másért?</p>
<p>Lement a gróf a Küküllőhöz. Puszta helye a régi jó malomnak. A
régi udvarbiró újra felajánlotta szolgálatát.</p>
<p>– Köszönöm barátom, nem fogadhatom el szolgálatodat, fizetni nem
tudlak; magam se tudom, miből élek.</p>
<p>Leült egy égett csonka törzsökre, fáradt fejét kezére hajtá s
szomorún nézett végig várán gazdaságán, messzeségbe nyúló
uradalmán.</p>
<p>– Eladom birtokom, nincs mivel gazdálkodjam. Pénzt nem kapok,
adósságot nem akarok csinálni. Minden <span class=
"pagenum"><a name="Page_246" id="Page_246">-246-</a></span> hatalom
és minden hatóság ellenségem. Rombadőlt vár, puszta birtok, sok
adósság, mindenütt ellenség, pár év alatt úgy is megölne. Eladom
birtokom. Kibujdosom, elköltözöm Amerikába, szabad földre, szabad
hazába.</p>
<p>Egy sas kerengett fönt a magasban. Rekedt hangján kiabált a
levegő-égbe.</p>
<p>Volt a fejéregyházi várnak egy régi sasa. Még 1814-ben szoktatta
meg a gróf öreganyja, Toldalaghy Krisztina grófné. Hűségesen ott
telelt, ott nyaralt a kerek palota tornyán s el nem hagyta helyét
két nemzedék óta. Néha egy-két napra ellátogatott a havasokra, de
mindig visszajött. Ez jutott eszébe a grófnak, mikor a magasban
kerengő vad madarat látta.</p>
<p>– Hát a mi sasunk hova lett? – kérdi az udvarbirót.</p>
<p>– Elment örökre. Mikor a vár leégett, az napon ment el s 1849
óta sohase láttuk. Mit is keresne itt?</p>
<p>E pillanatban a magasságból lerebbent a sas s egy korhadt
fűzágra odaszállt a gróf közelébe. Szárnyát libegtette s durva
hangján oda szólt a grófhoz. Mintha mondta volna: »Isten hozott jó
uram, régi barátom.«</p>
<p>Megismerték. Ez volt a régi sas. Már Nagy-Enyed körül megismerte
régi jó gazdáját s fönt a magasból kisérte őt. Haza jött a
rengetegből a nagy pusztulás óta, hosszu évek múlva. Hűségesen.</p>
<p>Fölszállt a fűzágról, átröpült a kerek palota romfalára,
egyet-kettőt ott is kiáltott s megint visszajött, de most oda
szállt a gróf lábaihoz s hatalmas csőrével szeliden kopogtatta
térdeit: <span class="pagenum"><a name="Page_247" id=
"Page_247">-247-</a></span></p>
<p>A gróf szemeiből kicsordult a köny. Örömét és fájdalmát nem
tudta szive magába tartani. Fölállt.</p>
<p>– Nem. Nem megyek Amerikába. Itthon maradok, küzdök, dolgozom.
Ha ez a sas, e vad madár ott hagyta a rengeteget s visszaszállott
leégett ősi tanyájába: hát én akkor hogy hagyhatnám el leigázott,
elpusztult, imádott hazámat!</p>
<p>Itthon maradt s dolgozott.</p>
<p>– – Én még láttam ezt a sast 1875-ben. Él-e még, mikor halt meg:
nem tudom. A gróf – nemes barátom egykor – rég alszik már őseinek
sírboltjában.</p>
<hr class="chap" />
<div class="chapter"></div>
<p><span class="pagenum"><a name="Page_248" id=
"Page_248">-248-</a></span></p>
<h3>CHAMAECIPARIS.</h3>
<p>Kilenczedik már a mai szent karácsony, a mióta nem láttam
Simonyi Ernőt. Mert nyolcz karácsony telt el azóta, a mikor őt a
Kerepesi-temetőbe kivittük s tőle örökre elbúcsuztunk.</p>
<p>Beteg volt már régen. Rég nem hallotta már hangját az
országgyülés. Zordan köszöntött be a kora tél s ő a tél elől
elköltözött az enyhe Abbáziába.</p>
<p>Utána mentem, hogy meglátogassam.</p>
<p>Nálunk förgeteges, havas, kemény tél uralkodott; az Adrián, a
tengerre néző lejtőkön szelid, langyos meleg, vidám napsugár.</p>
<p>Egy napig Fiuméban voltam, hogy az utat kipihenjem s a város
nevezetességeit megszemléljem. Másnap kora reggel akartam hozzá
menni s már este a kocsit megrendeltem.</p>
<p>Este beborult és esni kezdett, éjjel ránk jött a kegyetlen Bóra
s reggelre havas volt a tengerpartok csúcsa. Havas volt az út is,
melyen Voloska és Abbázia felé koczogtunk.</p>
<p>Egy villája volt még akkor Abbáziának, de telelő betegjei már
akkor is sokan valának. A kertek magánházaiban, <span class=
"pagenum"><a name="Page_249" id="Page_249">-249-</a></span> szegény
tengerészek egyszerű, de csinos lakásában huzódtak meg.</p>
<p>Ily lakása volt Simonyi Ernő barátomnak is. Tágas kert közepén,
mely ritka lombu fákkal és cserjékkel volt tele, állott egy kis
emeletes villaszerű épület. A bemenetnél jobbról-balra cziprusfa.
Az út mellett rózsák. Alattuk hó volt, levelük is havas volt, de a
rózsák teljes virágzásban voltak. Sohase láttam még eddig nyiló
piros rózsát hóesés közben. Igazán meglepett a nyiló rózsa a
hófuvat tetején.</p>
<p>Fölmentem Simonyi Ernőhöz. Már akkor fenn volt, hálókabátban a
szobában maradásra öltözködve. A kandalló előtt üldögélt, melyet a
fűtést nem ismerő lakásba ő készittetett. A kandallóban vígan
lobogott a tűz.</p>
<p>Mikor meglátott, egy kis vidámság sugározta be fonnyadó beteg
arczát. Fölkelt, karon fogott, üdvözölt s rendes ülőhelye mellett a
kandallónál egy karosszéket mutatott ki számomra.</p>
<p>– Nagyon örülök, – úgymond, – hogy meglátogattál, senki sem jön
hozzám. Messze vagyok, hiába.</p>
<p>Lassu hangon, nehezen beszélt, mintha rettenetes testi munka
után teljesen ki volna fáradva. A kor és a betegség együtt okozta a
nagy erőtlenséget.</p>
<p>– Lásd, már írni akartam neked, – folytatá – egy dolgot akartam
rád bízni, valamire meg akartalak kérni.</p>
<p>– Ugyan mi lehet az?</p>
<p>– Ha haza mégysz, menj föl lakásomba, keresd össze irományaimat,
azok közt találsz egy papirban <span class="pagenum"><a name=
"Page_250" id="Page_250">-250-</a></span> egy chamaeciparist és egy
aster alpinust, küld el ezeket nekem gondosan, de úgy, hogy össze
ne törjenek.</p>
<p>– Megkeresem és elküldöm, légy nyugodt. De hiszen, majd haza
jösz te, miért küldjem én azokat ide az idegen földre?</p>
<p>– Csak tedd meg te az én kérésem. Mikor megyek haza, én nem
tudhatom. Addig nem megyek, míg egészségem teljesen vissza nem tér
s ujra erőhöz nem jutok. Nem lehet ez a késő tavasz előtt. S nekem
becsületbeli kötelességem azokat a virágokat rendeltetésük helyére
juttatni.</p>
<p>Most tudtam meg, hogy az a chamaeciparis egy virág. Azt
gondoltam, valami tengeri kagyló. Nem egyszer hallottam barátomtól,
hogy ő, mikor bujdosó volt s Angliában tartózkodott, egy szép és
gazdag gyüjteményt állított össze kagylókból. Mikor haza jött,
egyelőre ott hagyta becsomagolva egy jólelkű angol családnál, hogy
őrizzék csak, majd egyszer eljön érte s haza hozza
Magyarországba.</p>
<p>Az a jólelkű család talán most is őrzi, talán ezentúl is őrzi,
de a szegény magyar bujdosó nem megy el többé azért Angliába. Ott
pihen már nyolcz év óta a temetőben.</p>
<p>Nem kérdezősködtem tovább, átmentünk egyéb tárgyra. Pártról,
politikáról, a sötét jelenről és a fényes jövendőről beszélgettünk.
De mikor már a villásreggeli ideje eljött, elméje megint csak
visszatért a chamaeciparisra.</p>
<p>– Lásd pajtás, én egy nagy mulasztást követtem el. <span class=
"pagenum"><a name="Page_251" id="Page_251">-251-</a></span>
Feledékeny ember vagyok, de ebben én magamra nézve nem találok
egész mentséget. Sok esztendő mulva ez a dolog most jutott eszembe.
Nekem ezt a mulasztást minél előbb helyre kell hoznom. Úgy sem
tudom már egészen helyrehozni. Csak arra kérlek, mihelyt Budapestre
mégysz, azonnal tedd meg nekem ezt a szivességet.</p>
<p>Határozottan megigértem, mihelyt hazamegyek, azonnal felforgatom
minden irományát s kikeresem s elküldöm neki azt a két virágot. El
nem gondolhattam, miért okoz ez néki oly nagy nyugtalanságot.</p>
<p>Ismét beszélgettünk egyéb tárgyról. Nagy terveket alkotánk, hogy
ha majd ő egészséges lesz és hazajöhet, összefogva mily nagy
dolgokat viszünk mi véghez.</p>
<p>Alkonyat felé vissza akartam menni Fiuméba. Mikor készülődésemet
észrevette, ujra visszatért a két virágra. Ujra lelkemre kötötte,
hogy megbizását el ne felejtsem. De már ekkor bántott a kiváncsiság
s megkérdeztem őt aggodalmaskodásának oka iránt.</p>
<p>– Lásd barátom, – felelé, – bolondság az egész. Mindenesetre
nagy kicsiség. El ne itélj érte, ha megtudod, de azért mégis
elmondom neked. Az én lelkemet rideggé tette már a sors, de ily
dologban még tudok érezni s tudom más érzését méltányolni.</p>
<p>S alig pihegő tüdővel elkezdett beszélni.</p>
<p>– Ismerted Dietrich Ignácz barátunkat. Tüzes lelkü jó hazafi
volt s igazi ellenzéki ember. Mikor ezelőtt tizenkét, tizenhárom
évvel a birósági törvényjavaslatot tárgyaltuk, ő használatra
elkérte Vidacs Jánostól ennek <span class="pagenum"><a name=
"Page_252" id="Page_252">-252-</a></span> Corpus Jurisát s ez egy
parlamenti szolgát egy levélkével haza küldött s a Corpus Jurist
azonnal elküldötte, a nélkül, hogy látta volna, Dietrichhez.</p>
<p>– Ditrich nem sokáig élt ezután, mikor az a betegség rájött,
mely halálát okozta, engem elhivatott magához s ekkor tudatta
velem, hogy ő Vidacs könyvében két száraz emlékvirágot talált,
hátha kedves tárgyai Vidacsnak, én azokat vegyem át s adjam oda
barátunknak. Én babonás sejtelmet láttam ebben, vigasztaltam
Dietrichet és rábeszéltem, hogy csak tartsa magánál a virágokat,
majd ha meggyógyul és fölkel, adja át személyesen. Úgy illik
az.</p>
<p>– Rábeszélésem meggyőzte s talán megnyugtatta őt. De bizony
meghalt nemsokára. De halála előtt két nappal a virágokat egy
papirkuvertbe tette s elküldötte lakásomra. Akkor a »Nádor«
vendéglőben laktam. Vidacscsal nem találkozhattam hamarjában.
Később más lakásba költözködtem s a málházás közben a papircsomag
elkeveredett és utóbb én az egészet elfelejtettem.</p>
<p>– Szegény Vidacs barátunk nyolcz év előtt meghalt. Legszebb,
legerőteljesebb férfikorában önmaga oltotta ki életét. De sötét
elhatározása előtt három nappal lázasan kérdezősködött Dietrich
örökösei után. Egy kedves emléktárgyat szeretne – úgy mondá –
visszakapni. Bizonyára azt akarta, hogy sírjába tegyék hideg szive
fölé.</p>
<p>– Ezt is csak később tudtam meg. Leirhatlan fájdalmat és
szemrehányást éreztem, hogy az én mulasztásom <span class=
"pagenum"><a name="Page_253" id="Page_253">-253-</a></span> minő
gyötrelmet okozott a haldoklónak. Talán ha látta volna azt a két
hervadt virágot, elrepült volna agyából az a sötét elhatározás s
még most is élne, örülne és küzdene velünk együtt.</p>
<p>– Mikor megyek haza, – fordult ekkor hozzám, – nem tudom. De te
vedd magadhoz azt az emléket s küldd el nekem. Barátunk már
elporladott, de hátha én megtalálom azt a nőt, kinek nemes szive s
gyöngéd kezei egykor megajándékozák ezzel barátunkat. Mátul fogva
keresni fogom s legalább neki visszaadom.</p>
<p>Kereste-e: nem tudom. Megtalálta-e: nem tudom. De nem is hiszem.
Oly beteg volt már, hogy pár nap mulva ágynak esett s mielőtt a
szép tavasz igazán beköszöntött volna: át kellett őt adnunk a
sírnak.</p>
<p>Az emléket én később megtaláltam.</p>
<p>Egy száraz, halvány sárga aster alpinus virágboga az egyik. Még
megvan minden szirma, de illata már nincs meg.</p>
<p>Egy örökzöld chamaeciparis ágának két száraz tört darabja a
másik. Amaz talán a vidám barátságnak, emez talán egy szomoru, de
jól megérdemelt dicsőségnek a szimboluma.</p>
<p>S egy fehér atlaszra gyönyörüen hímzett két szőlőlevél s két
babérlevél a harmadik. A három együtt alkotja az emléktárgyat.</p>
<p>Egy szép és ifju lelkes hölgy adta egykor ezeket Vidacsnak, egy
diadalmas honvédütközet után örök emlékül. A csatában sebet kapott
s a sebet ez az édes és gyöngéd figyelem gyógyitá meg. Hogyne
nyugodott <span class="pagenum"><a name="Page_254" id=
"Page_254">-254-</a></span> volna meg zaklatott szive ott a sírban,
ha ez édes és dicső kis emléket oda temetik vele a koporsóba.</p>
<p>Most már a száraz virág ott porlad az én gyüjteményemben. Mind
elköltöztek már azok, kiknek egykor joguk volt hozzá. Most már az
én örökségem, én nem adhatom senkinek.</p>
<hr class="chap" />
<div class="chapter"></div>
<p><span class="pagenum"><a name="Page_255" id=
"Page_255">-255-</a></span></p>
<h2>DEÁK FERENCZ.</h2>
<p><span class="pagenum"><a name="Page_256" id=
"Page_256">-256-</a></span></p>
<p><span class="pagenum"><a name="Page_257" id="Page_257"><br />
-257-</a></span></p>
<p>Sokáig tünődtem, fölvegyem-e gyüjteményes művembe ama kisded
czikkeket, a melyek e czim alatt olvashatók. E czikkek a hirlapok
hasábjain Deák halála óta mindig alkalmilag jelentek meg.
Megjelenésük alkalmi volta kényszeritett arra, hogy őket azzal a
repülő gyorsasággal irjam meg, a melylyel a napok és a hirlapok
születnek és élnek.</p>
<p>Ha fel nem veszem gyüjteményes műveimbe: az örökkévaló feledés a
sorsuk. Még magam is elfeledtem s elfeledném őket végkép. Mint a
hogy mindenki elfeledi a hirlapok közleményeit. Szerencséjükre
azoknak, a kik a hirlapokat irják.</p>
<p>Mégis arra szántam el magam, hogy összegyüjtöm őket. Ime itt van
tíz kisebb-nagyobb közlemény. Méltónak tartom az elolvasásra. Nem
az iró miatt. Nem is a miatt, a hogy megirvák. Hanem a miatt, mert
Deák Ferenczről szólanak.</p>
<p>Gyermek voltam még, jól elmult annak már félszázada, a mikor én
Deák Ferenczet először láttam. <span class="pagenum"><a name=
"Page_258" id="Page_258">-258-</a></span> Nemzetünk történetének
dicső alakja volt ő akkor is. Már az is régen volt, a mikor ő engem
méltónak tartott arra, hogy velem szóba álljon. Fél emberélet mult
el azóta is. Azután voltam vele együtt képviselő, voltam az ő
táborában törvényhozó s mindig áhitattal hallgattam szavait, a
mikor szerét ejthettem.</p>
<p>Ki csodálkoznék s ki ne hinné el, hogy én a mélyen figyelő
emberi lélek teljes tudatosságával vigyáztam minden szavára, minden
mozdulatára, arczának és szemeinek minden változására? Igazán
tiszteltem s igazán szerettem őt. Elméjének működése s szivének
nagysága egyaránt vonzott. És azután történelmi alak volt ő már
hetven év előtt is s minden vitán és kétségen tul emelkedő
dicsőségünk az idők végeig.</p>
<p>Az én kis czikkeim nem a haza bölcséről, nem a nagy
államférfiról, nem az ő nagy alkotásairól, nem is nemzetünknek az ő
életében lefolyt dolgairól szólanak. Könyveket kell ezekről irni,
nem apró elbeszéléseket.</p>
<p>Én az emberről, az egyéniségről akartam apró jellemvonásokat
gyüjteni. Olvasóim elé az embert akartam oda állitani.</p>
<p>Százszor annyit irhattam volna, mint a mennyit itt közlök.
Hiszen mi ez Deák egyéniségéhez képest? De én komolyan sohase
készültem iróvá válni. Nálam az irás mindig csak mellékes
foglalkozás volt s ha tollat fogtam kezembe, mindig külső
ösztönzésre tettem. Vannak nemes és jó barátaim, de egy se akadt
köztük, a ki ellenállhatlan erkölcsi erővel hajszolt volna az
irásra. Ez oka a kis eredménynek. <span class="pagenum"><a name=
"Page_259" id="Page_259">-259-</a></span></p>
<p>És mégis most, a mint végig nézem e rég megirt közleményeket,
ugy látom, kár lenne ezeket a feledés sötétségébe temetni. Ezekben
is meg van örökitve Deák Ferenczről nehány emberi és egyéni igaz
vonás. S ezekben is van itt-ott egy sugár, mely születésére,
gyermekkorára s gondolkozásának néhány vidékére egy-egy világot
vet.</p>
<p>Ha élünk: talán még többet is tehetünk. Egyéb gyüjteményes
müveimben Deák egyéni életének talán sokkal gazdagabb és
egységesebb rajzát készithetem el.</p>
<hr class="chap" />
<div class="chapter"></div>
<p><span class="pagenum"><a name="Page_260" id=
"Page_260">-260-</a></span></p>
<p><span class="pagenum"><a name="Page_261" id="Page_261"><br />
-261-</a></span></p>
<h3>KEHIDA.</h3>
<p>A Balaton délnyugoti vége gazdag nádas bozótokban vész el, csak
egy keskeny folyócska az égszinkék víztükörnek szelid folytatása.
De e folyócska már nem égszinkék és igen gyakran nem is szelid. A
szeszélyes Zala ez, mely néha szelid morajjal csatangol medrében –
de gyakran haragra gerjed s iszapos sárga hullámokkal borítja az
egész Zala völgyét s a völgynek gyönyörü erdőségeit.</p>
<p>Mert a Zala völgyét helylyel-közzel vad ős rengeteg borítja,
tele óriás magasságu égerfával, melynek apály idején még gyökerei
is kiállnak a talajból. Sok helyütt az egymásra dőlt fák, korhadó
gyökerek s szétágazó törzsek labyrintján át sem vad, sem ember
keresztül hatolni nem képes.</p>
<p>E folyam völgyében és ennek partján fekszik Kehida. Régi fészek,
mely állitólag 1266-ban, tehát még az Árpádok korában épült és
települt meg. Mondják, hogy néhány évtizeddel ez előtt még meg volt
a kehidai várkastély udvarán az a márványlap, melyre az első
alapítás éve, 1266 vésve volt s melyet azon kivül a Kanizsay család
czímere ékesített. <span class="pagenum"><a name="Page_262" id=
"Page_262">-262-</a></span></p>
<p>Történetbuvárok úgy mondják, hogy e birtok egykor a gróf
Kanizsay család birtoka volt s ott, hol ma Deák Ferencz egykori
háza áll, egy vár állott, kőből szilárdan építve és vízárokkal
körülvéve. Annyi bizonyos, hogy a kastély homlokzata előtt a régi
vár árkai most is biztosan felismerhetők s mutatják az udvarban azt
a régi épületet is, melyben egykor egy partialis országgyűlést
tartottak a török ellen a túladunai, szlavon és horvát vármegyék
rendei. Ez az épület jó karban van s most istállónak
használják.</p>
<p>A Kanizsay család kezéről a Harshágyi család kezére, majd innen
a Hertelendy, ma is virágzó zalamegyei család birtokába jutott
Kehida. Neve tulajdonkép nem is Kehida, hanem Kéthida volt azon
okból, mert itt, hogy a várnak a folyón túli összeköttetése biztos
legyen, két híddal volt megnyergelve a Zala vize.</p>
<p>A vár sorsa különben török-tatár-német alatt ugyanaz volt, a mi
a közelfekvő Nagy-Kanizsáé. Ettől északra már nem igen hódoltatott
a török; Tátika, Gyula-Keszi, Sümegh már inkább megóvták magukat
hatalma ellen.</p>
<p>A mint Nagy-Kanizsa a töröktől a tizenhetedik század végén
visszavétetett, Kehida is régi urainak birtokába került. De nem
volt betelepítve. Népsége, jobbágysága ki tudja hova züllött
szélyel. Mondják, hogy régi lakossága visszajövén, Kehidára
telepedni nem mert, hanem felvette magát a gesztenye erdők
magaslataira, s ott építé Pusztafalut, melyből csak 1470-ben
költözött át a mai Kehidára. Annyi bizonyos, hogy a falu ekkor tájt
épült ujra templomával és kastélyával együtt. <span class=
"pagenum"><a name="Page_263" id="Page_263">-263-</a></span></p>
<p>A mostani kastélyt Hertelendy Gáspár épitette föl a régi kehidai
vár helyére és annak romjaiból. Ennek egyetlen leányát, Hertelendy
Annát, Deák Gábor vette el s így került Kehida a Deák-család
kezére.</p>
<p>A birtok körülbelől kétezer hold, melynek fele gyönyörü erdő
volt a magaslatokon. Szőlőhegye a kastélyra mosolyog, ennek
homlokzatáról pedig gyönyörü kilátás nyílik a Zala völgyére,
melyben buja rétek és legelők termékeny szántóföldekkel
váltakoznak. A gazdaság kezelésének gondját egész haláláig, 1844-ig
Deák Antal, Ferencznek testvérbátyja viselte, a közös jövedelemben
azonban soha meg nem zavart testvéri szeretettel részeltette
Ferencz öcscsét. Ide rontott be 1843-ban a felizgatott
Forintos-párt garázda csőcseléke; ide jött az 1844-iki
országgyülésről Batthyány, Eötvös, Klauzál, Wenckheim és Bónis,
hogy a hazának otthon maradt bölcsét a válaszfelirat iránt
megkérdezzék, s itt történt az a jelenet, mely oly óriási
válaszfalat von a holtáig rabszolgákkal dolgoztató Washington és
Deák Ferencz jelleme közt.</p>
<p>A mint Deák Antalt eltemették, Deák Ferencz a kastély udvarára
összehívta jobbágyait és zselléreit.</p>
<p>»Fiaim, úgymond, én földesuratok vagyok és ti jobbágyaim
vagytok. A törvény megszabja az én jogaimat fölöttetek és a ti
kötelességeiteket én irántam. De én jogaimmal élni nem akarok és
titeket kötelességtek teljesítésére nem kényszerítlek erővel. Ha
azonban jószántatokból eljöttök gazdaságomban segíteni,
szivességteket megköszönöm s a becsületes munkát megjutalmazom.«
<span class="pagenum"><a name="Page_264" id=
"Page_264">-264-</a></span></p>
<p>Sírtak jobbágyai a földesúri szavakra, s bár Deák szavát tartá,
jobbágyai még nagyobb hűséggel teljesiték nála a munkát, mint
előbb.</p>
<p>Forradalom után itt vigasztalá vérző szivét a nemzet bölcse. A
szép természet és a vendégek soha nem apadó serege volt öröme.
Vendégei között nagy számmal voltak a rokonok, jó barátok, megyei
tisztviselők, kikkel a házigazda szivesen eladomázgatott. Ha
országos nevezetességek látogatták meg: azokkal természetesen az
országos politika járta. Végre gróf Széchenyi, hogy Deák Ferenczet
Kehidáról kimozdítsa s az ország központjába kényszerítse, azt az
ajánlatot tevé neki, hogy a birtokot megveszi százhuszonöt ezer
forintért. Sokáig tünődött Deák, de végre az alkuba beleegyezett. A
vételárnak közel fele terhek kifizetésére lőn fordítva, a másik
feléből, ugy tudom, mintegy húsz ezer forintot Deák készpénzben
vett föl, a vétel ár többi része pedig évjáradékra lett
megállapítva. A hetvenes években a legnagyobb magyar egyik örököse,
gróf Széchenyi Ödön, a birtokot az évjáradéki kötelezettséggel
Baranyi keszthelyi lakosnak adta el, kinek apjával Deák Ferencz
apja már ismeretségben volt.</p>
<p>Az épület egy főépületből s két szárnyból áll. A homlokzatnak
völgy felőli részén volt Deák Ferencz kezén két könyvtárszoba, egy
nagy ebédlő s két más kisebb szoba. Az udvar felőli részén voltak a
vendégszobák.</p>
<p>A kastély és szobái most is épen úgy állanak, a mint ezelőtt
huszonegy évvel azokat a legnagyobb hazafi elhagyá. Elismerésünk
érte a mostani birtokosnak.</p>
<hr class="chap" />
<div class="chapter"></div>
<p><span class="pagenum"><a name="Page_265" id=
"Page_265">-265-</a></span></p>
<h3>DEÁK FERENCZ MINT TANULÓ.</h3>
<p>Deák Ferencz ma már a történelemé s nemsokára a néphagyományé is
lesz egyszersmind. Alakjának nagyságát s egyéniségének varázsát nem
csökkenté az élőnek szinről-szinre ismerete, de mérhetlen
arányokban fogja növelni az emlékezet, a mint az a népnek szeretete
s kegyeletes fantáziája által évről-évre gazdagabbá leend. De hogy
ő folytonosan oly magasságban álljon az utókor előtt, a mily
magasra az élőt a nemzet köztisztelete s az elhunytat a nemzet
fájdalma helyezé: ahhoz nem szükséges a költő lantja, nem szükséges
a szónok dicsérete, nem szükségesek a hagyománynak ábrándos visiói.
Ahhoz elég, ha följegyezzük szigoru hűséggel mindazt, a mit róla
vagy általa tudunk, a mit tőle vagy általa nyerénk.</p>
<p>Életének nagy cselekményei a nemzet történelmének képezik dicső
részleteit. Ezeket följegyzendi a történetíró. Az államférfit, a
törvényhozót, a bölcset, a publiczistát ismerni fogják utódaink a
história örök lapjairól. Az embert és közpolgárt megörökíteni a mi
feladatunk. A miénk, kik láttuk az ő jóságos és dicső arczát, kik
<span class="pagenum"><a name="Page_266" id=
"Page_266">-266-</a></span> hallhattuk az ő egyszerű és bölcs
szavait, kiknek megengedé, hogy az ő nagy lelkének melegénél
melegedhessünk s kik sirattuk és siratjuk őt halottaiban.
Összegyűjteni róla mindazt, a mit összegyűjthetünk: ez a
kötelesség, mely reánk hárul.</p>
<p>Én a kötelességet szintén teljesíteni akarom. Nagynak tartám,
míg személyesen nem ismerém s midőn hozzá közelebb juthaték, úgy
éreztem magam mindig, mintha oltár előtt álltam volna. Én nem
tudom, más is úgy volt-e vele, én csak saját érzelmeimről adok
számot. Lestem arczvonásait s figyeltem minden szavára. Föl is
jegyezgettem egyet s mást és törekedtem multjában és multjának
részleteiben is megismerni őt. A mit tudok róla: abból hadd álljon
itt egyelőre e rövidke közlemény.</p>
<p class="center">* * *</p>
<p>Csaknem minden lap megjegyezte az utóbbi napokban, hogy Deák
Ferencz a gimnáziális tanfolyam egy részét Kőszegen végezte. E
közlemény tudomásom szerint valótlan. A kőszegi gimnázium tanulói
között az ő neve nem található. Igenis tanult két Deák Kőszegen,
tudniillik Deák György és Deák József, de ezek Deák József tárnoki
földbirtokos gyermekei valának s tudtommal Deák Ferencznek csak
oldalági rokonai.</p>
<p>Több év előtt Kőszegen egy Koller nevű öreg tanitó gyakran
szeretett azzal dicsekedni, hogy Deák Ferenczet írni és olvasni ő
tanította. A kőszegiek hitelt adtak a jó öreg tanitónak s midőn
1871-ben a törvényszékek <span class="pagenum"><a name="Page_267"
id="Page_267">-267-</a></span> fogdosása napirenden volt, Kőszeg
városa Deák Ferenczhez is kérelemmel járult, hogy ő pártolná a
városnak törvényszék iránti kérvényét a miniszteriumnál. A kérelem
indokául Deák Ferencznek azon város iránti kegyelete is
felhozatott, melyben ő első kiképeztetését nyerte. De a kérelem
ezen indokára Deák Ferencz kijelenté, hogy ő Kőszegen soha se járt
iskolába.</p>
<p>Tarányi (Oszterhuber) Ferencz veszprémi kanonok, ki Deák
Ferenczczel másodizigleni sógorsági viszonyban állott s kit Deák
néhányszor látogatásával is megtisztelt, azt állítja, hogy Deák a
gimnáziális tanfolyam egy részét Nagy-Kanizsán, a kegyesrendü
szerzetesek kezén levő gimnáziumban végezte. Ez állításnak minden
esetre hitelt adhatunk, annyival inkább, mert a győri akadémia
beirási és osztálykönyveiben is meg van jegyezve, hogy Deák Ferencz
oda Nagy-Kanizsáról ment. Remélhetjük, hogy a kegyesrendüek
nagy-kanizsai főnöke mindent, mi Deák Ferenczre vonatkozólag
rendjének iskolai évkönyveiben föltalálható, összegyűjt s
köztudomásra hozand.</p>
<p>Deák Ferencz négy éven át tanult Nagy-Kanizsán, úgymint az
1813/4-ik tanévtől kezdve az 1816/7-ik tanév bezártáig. Itteni
iskolai előhaladásáról s élményeiről semmit sem tudok.</p>
<p>Az 1812/3-ik tanévet Deák a pápai királyi algimnáziumban
végezte. E gimnázium második grammatikai osztályának első félévi
informatiójában hetedik szám alatt Deák ekként van (latin nyelven)
bevezetve:</p>
<p>»Deák Ferencz, tíz éves, római katholikus, magyarországi,
<span class="pagenum"><a name="Page_268" id=
"Page_268">-268-</a></span> Kehidáról, Zalamegyéből való. Gyámja:
Deák Antal alszolgabiró, lakik ugyanott.«</p>
<p>Mellesleg megjegyzem, hogy a mint e közleményből is látszik,
ekkor már Deáknak édes apja s valószinüleg édes anyja sem élt.</p>
<p>Pápán tanára volt: Stajkó Ignácz, ha jól vélem, benczésrendű
szerzetes. Szigoru tanárnak kellett lennie, mert az első félévben
harminczegy tanítvány közül csak két eminenst, a második félévben
már csak huszonnyolcz tanítvány közül négy eminenst
osztályozott.</p>
<p>Deák mind az első, mind a második félévben úgy az erkölcs- és
vallástanból, mint a többi tudományból classis primae-t, első
osztályzatot kapott de az eminensek között nem foglalt helyet.</p>
<p>Egy évi tartózkodása alatt Pápán Deák Ferencz egy özvegy
kasznárnénál a Rozmaring-utczában s azon házban volt elszállásolva
s nyert élelmezést is, mely most Morvai-féle ház néven ismeretes.
Az özvegy kasznárné nevére már nem emlékezik Kéler József pápai
lakos öreg úr, kinek emlékező tehetsége őrizte meg e kis
adatot.</p>
<p>Győrbe a nagy-kanizsai tanfolyam bevégezte után az 1817-ik év
őszén ment Deák Ferencz s a következő négy tanévet, mint logikus,
phisikus, primi és secundi anni (első, másod éves) jogász itt
végezte. Tanárai voltak 1817/8-ban:</p>
<p>a vallástanból: Mollik Tóbiás világi pap és hitszónok;</p>
<p>a történelemből: Berta György világi;</p>
<p>a szám- és mértanból: Brestyenszky Adalbert benczésrendü
<span class="pagenum"><a name="Page_269" id=
"Page_269">-269-</a></span> szerzetes, ki későbben tihanyi apát
lett, s mint ilyen 1850-ben halt meg. Ez kedves tanára lehetett
Deák Ferencznek, mert én előttem 1873-ban két izben is nagy
kegyelettel emlékezett róla.</p>
<p>Ezen tanévben Deák mind az első, mind a második féléven az
összes tantárgyakban eminens, még pedig kevés kivétellel első
eminens volt. Erkölcsi magaviselete classis primae-vel
jegyeztetett, tudnivaló levén, hogy ebből eminens-t adni nem volt
szokásban.</p>
<p>Physikus korában 1818/9-ben tanárai voltak:</p>
<p>a magyar nyelvből Fessel Zsigmond világi s a physikából Grőber
Laurent szintén világi. Ezeken kivül Berta, Vernei és Brestyenszky
ama tudományokban, melyekben az előző év folyamán át.</p>
<p>Ez évben nyert osztályzatai szerint második eminens. Kivevén a
magyar nyelvet, melyből classis secundae octavus-t (másodosztályt a
nyolczadik helyen) nyert, a mely osztályzat bizony a legrosszabbak
egyike. Tanára tót ember volt e tantárgyból s alig törte a magyar
nyelvet és ez szekundázta meg Deák Ferenczet a magyar nyelvből.
Valami kedves egyéniség e tanár mások előtt sem lehetett, mert a
midőn ez adatokat közli velem Sárkány Miklós bakonybéli apát s Deák
egykoruja s egy éven át tanulótársa, igy sóhajt föl Deákra és
tanárjára czélozva levelében:</p>
<p>»Hová nyomta a magyarul alig tudó tót ember a nemes magyar
ifjat!«</p>
<p>Első évi jogász korában, 1819/20-ban statistikából tanára volt:
Kmethy András, ha nem csalódom, a 48-ki <span class=
"pagenum"><a name="Page_270" id="Page_270">-270-</a></span>
honvédtábornoknak nagybátyja; a római és nemzetközi jogból pedig
Szibenliszt Mihály.</p>
<p>Másodévi jogász korában a hazai jogot Bognár Józseftől, a
politikai tudományokat pedig Beke Wolfgangtól hallgatta. Az egyházi
jogot valószinüleg Pendl Alajos benczés szerzetes adta elő, ki
ugyanekkor akadémiai hitszónok (exhortator) volt. Mint jogász már
mindenütt első eminensként nyert osztályzatot.</p>
<p>Ez időtájt a győri királyi akadémia az egy Brestyenszky
kivételével, világiak kezelése alatt állott. A fundus studiorum,
illetőleg a helytartótanács nem sok gondot forditott sem a tanárok
megválogatására, sem a kellő taneszközök beszerzésére. Grőber
Laurent, a physika tanára csak ugy kongott a physicum muzeumban,
mely majdnem egészen üresen állott s egyáltalán alkalmatlan volt a
kellő kisérletek megtételére s az elméleti oktatás megvilágitására.
Grőber tehát, ki észrevette a tehetséget Deákban, azt tanácsolta
ennek, hogy a physikai előadásokat a Benczés-rendü szerzetesek
kezén levő győri lyceumban hallgassa, mint a melynek kisérleti
eszközei elég bőven vannak beszerezve.</p>
<p>Deák szivesen megfogadta a jó tanácsot. Egyik kedvelt
tanulótársával, nágocsi Zichy Jánossal (Zichy Mihály és Antal
testvérek apjával) az 1818/19-dik tanévben csakugyan átment a
benczések lyceumába hallgatni a természettani előadásokat. Itt a
physika tanára akkor Czinár Mór volt, ki később Pannonhalmára az
országos hirü könyvtár rendezése czéljából visszavonult. Deák
nagyon szerette e különben is kedves modorú és mívelt szerzetest,
<span class="pagenum"><a name="Page_271" id=
"Page_271">-271-</a></span> előttem is többször s mindig
kegyelettel emlékezett róla, soha sem nevezvén másként, mint
»Maurus Czinár,« a hogy t. i. még tanuló korában szokta nevezni.
Halála, mely a mult évben 1875-ben következett be, bizonyára
fájdalommal érintette Deákot.</p>
<p>De Czinár is büszke volt egykori tanitványára. Még az ország
alig ismeré s a »haza bölcsének« nem nevezé Deákot, már az öreg
Czinár – mint később önérzettel mondogatá – megjósolta, hogy Deák
Ferenczből minő nagy ember lesz egykoron. Ő mondá egykor Deáknak és
tanulótársainak: »Nem az a valódi tudomány, a mit jól megtanultok,
hanem az, a mit jól meggondoltok; a ki az iskolában komolyan és
alaposan gondolkodni megtanul, az végezte jól az iskolát.« E
szavakat különböző alkalmazásban nem egyszer hallottuk Deák Ferencz
szájából is a magán társalgások folyamában.</p>
<p>Tanulótársai közül fölemlitem Faiszi Ányos István veszprémmegyei
előkelő birtokost, megyéjének egykori főbiráját s a zirczi
kerületnek három országgyülésen át országgyülési képviselőjét. E
nyers modorú, de egyenes, őszinte jellemű táblabirót Deák mindig
kedvelte. Szeretett vele – mint másokkal is – gyakran tréfálkozni,
mit Ányos, a ki pedig nagyon hamar komolyan szembe nézett a
tréfálkozókkal, az »öreg ur«-nak rendesen megengedett.</p>
<p>Tanulótársai voltak még a többi között Bretzenheim Ferdinánd
herczeg és Rohonczy Ignácz. Amaz nagyon is herczeg volt ahhoz, hogy
Deák valami bizalmas baráti viszonyban állhatott volna vele, emezt
kedvelte régebben, <span class="pagenum"><a name="Page_272" id=
"Page_272">-272-</a></span> de később, miután ez az Apponyi-regime
szolgálatába szegődött s a Bach-rendszer alatt is előkelő
hivatalokban volt, elhidegedett tőle. Ghyczy Kálmán, bár több izben
állitották, nem volt tanulótársa Deáknak, nem is egy időben
hallgatták az előadásokat. Ghyczy csak az 1821/22-ik tanévben jött
a győri akadémiára, Deák ekkor már – végezvén ott a kurzust – onnan
eltávozott.</p>
<p>Volt azonban még egy tanulótársa, kit emlitetlenül nem
hagyhatok. Ez Sárkány Miklós hittudor s bakonybéli apát, a
negyvenes évek politikai küzdelmeinek a konzervativ táborban egyik
érdekes alakja, ki nem egyszer nevezetes csatákat vivott a
győrmegyei ellenzékkel.</p>
<p>Sárkány Miklós a győri lyceumnak volt hallgatója s vele Deák
akkor ismerkedett meg, mikor Grőber tanácsára a lyceumba ment
physikát hallgatni. Sárkány, bár ő Deák pártjához 48 előtt nem
tartozott, mindig egyik legnagyobb tisztelője volt Deáknak, még
akkor is, mikor a vegyes házasságok kérdése oly igen elmérgesité a
kedélyeket. De maga Deák is úgy nyilatkozott előttem, ha jól
emlékszem, ezelőtt két évvel, Sárkányról: »Őszinte, becsületes
ember, meggyőződése vezérelte a politikai küzdelmekben, bár minden
pártfele olyan lett volna, mint ő; esze és tudománya is helyén
van.« Sárkány Miklós volt az, ki aggkora és a tél zordonsága
daczára is kérelmem folytán szives volt a Deák tanulói korára
vonatkozó adatokat összegyüjteni s velem közölni.</p>
<p>Deák Győrben tartózkodásának egész ideje alatt Jósa Józsefnél,
ennek házában volt szálláson. Házi gazdája a győri püspöki javak
praefektusa volt, tekintélyes és <span class="pagenum"><a name=
"Page_273" id="Page_273">-273-</a></span> eléggé értelmes ember.
Ugyane házban lakott Fejér György is, mint győri tankerületi
főigazgató s ekkor már a »Codex diplomaticus« fáradhatatlan
gyüjtője. E körülményből sokan azt következtették s Dunán túl ma is
hiszik, hogy Deák Fehér Györgynél lett volna szálláson s a vele
való társalgás folytán szerezte volna közjogunk történetének
mélységes ismeretét. E hit azonban alaptalan, ámbár könnyen hihető,
hogy az élénk szellemű s vidám kedélyü, de a mellett tanulni
szerető ifjú Deák már ekkor is ismeretségben állott Fejérrel.
Annyit biztosan tudok, hogy később, midőn már Fejér György a pesti
egyetemhez került, Deák vele gyakran és szivesen érintkezett s
társalgott történelmi dolgokról.</p>
<p>Jósa József házát Deák ott tartózkodásának emlékére a győri
polgárság kegyelete már több év előtt márvány emléktáblával látta
el.</p>
<p>Deák Ferencz külső modora már tanulóifjú korában is oly
igénytelen és egyszerü volt, mint később. Tarányi Ferencz kanonok
állitja, hogy kora fiatalságában ruháját elhanyagolta s a
külsőségekkel keveset törődött. Ez állitást, ismervén Deákot, én
egész nyugalommal elhiszem. Hogy már tanuló korában is bizonyos
tekintély környezé nemcsak tanulótársai, hanem tanárai szemében is,
abból a körülményből magyarázható, hogy Nagy-Kanizsán, mikor a
poétikát végezte, tanárja nyugodtan bizta rá az előadást és az
iskola feletti felügyeletet, ha néhány órára vagy napra neki az
iskolától távol kellett maradnia. Ekkor pedig Deák nem volt több
tizennégy éves gyerkőcznél. Hogy ily esetnek kellett történni, azt
onnan <span class="pagenum"><a name="Page_274" id=
"Page_274">-274-</a></span> merem állitani, mert ezt képviselői
körökben 48 előtt Deák tudtával s az ő ellenmondása nélkül
széltében beszélték s én is egy 48-iki követtársától hallottam.</p>
<p>Deák életének utolsó szakában elméleti olvasmányokkal keveset
látszott foglalkozni. De ez nem mindig volt igy. Ő készen állott
elő az 1832-iki országgyülésen, mint Minerváról, a bölcseség
istenasszonyáról beszéli a hitrege, de e nagy varázsnak
előföltétele minden esetre hosszas és mély tanulmányozás volt.
Könyvtára legalább, melyet 1844 végén Kerkapoly Károly használt s
részben rendezett Kehidán, ezt bizonyitja, ha minden más bizonyiték
hiányoznék is.</p>
<hr class="chap" />
<div class="chapter"></div>
<p><span class="pagenum"><a name="Page_275" id=
"Page_275">-275-</a></span></p>
<h3>AZ IFJU DEÁK FERENCZ.</h3>
<p>A mai nemzedék keveset tud már arról, milyen volt az »öreg ur«,
mikor még »ifju ur«-nak hivták, s mikor még megérdemelte az »ifju«
nevet. Harmincz esztendő óta, a függetlenségi harcznak lezajlása
óta, az ő neve bizalmas körben sohase volt más, csak a kedélyes
»öreg ur«.</p>
<p>Országgyülési és képviselői körökben még most is állandó divat,
hogy törvényhozók, miniszterek, képviselők egymást »per tu«
szólitják. De vajjon hogy szólitották Deák Ferenczet, kinek
tekintélye határtalan volt; ki előtt mindenki meghajolt, kit két
császár látogatott meg szegényes szobájában, az osztrák császár és
a braziliai császár; kinek nagyobb hatalma volt, mint minden közös
és nemközös miniszternek összevéve, kihez tanácsért és pártolásért
jártak magyar miniszterek, kihez lélekszakadva jöttek az osztrák
államférfiak, Giskra és Demel és mások 1871-ben, hogy mentse meg
őket Hohenwarth-tól és a csehektől és a pánszlávoktól; ki koronát
adott a királynak és királynénak.</p>
<p>Vajjon hogy szólitották őt, az ősz államférfit, ki ifju
<span class="pagenum"><a name="Page_276" id=
"Page_276">-276-</a></span> korától kezdve minden napját és minden
erejét a közügyeknek szentelte? Hogy szólitották őt kortársai és
képviselőtársai, a kik között akárhány szeleburdi ifjoncz, fiatal
mágnás és ifju szolgabiró volt, a ki az embert a szerint mérte meg,
hány forint volt a tárczájában, hány hold földje van neki otthon,
hány kalandnak hőse fürdőn, szinházban, kaszinóban, rókahajsznál,
lóversenytéren?</p>
<p>Bizony öregek és fiatalok, komoly férfiak és könnyüvérü emberek,
saját pártjabeliek és ellenzékek egyforma kegyelettel járultak
hozzá.</p>
<p>Őt, egyedül őt nem neveztük, nem szólitottuk pertunak. Nem
azért, mintha ő azt rossz néven vette volna. Istenért se. Hiszen
egyszerübb, szivesebb, kedélyesebb ember sohase volt, mint ő. Ámbár
tagja volt a Batthyány miniszteriumnak, mindamellett ő az egyszerü
»tekintetes ur« maradt minden rend, rang, czim és czafrang nélkül.
Bár a »nagyságos« czimet idegenektől nem utasitá el, hiszen
mindennap százan mentek hozzá kérvényezők, mint a királyhoz s
ezekkel a czimezés miatt nem perlekedhetett, mindamellett ő a
czimekre nem adott semmit.</p>
<p>Gyulai Pál, mikor Vörösmarty életét irta, levélben fordult
valamiért Deák Ferenczhez s őt »nagyságos ur«-nak szólitá, de
egyuttal bocsánatot kérve azt kérdezé tőle, irja meg, mi az igazi
czime? Deák azt felelte: »Czimezzen a minek tetszik, legjobban
szeretem, ha barátjának czimez.« Pedig bizony akkor még Gyulai Pál
kicsike kis emberke volt. A király »Deák ur«-nak, <span class=
"pagenum"><a name="Page_277" id="Page_277">-277-</a></span> a
királyné egy alkalommal a koronázás után szemtül-szembe »Deák
bácsi«-nak szólitotta. Ekként szólitá őt a fővárosban és vidéken
minden szép asszony és minden ifju lányka, kinek alkalma volt vele
bizalmasan beszélni.</p>
<p>Néhány idősb képviselő, kikkel sok országgyülésen volt már
együtt, tegezték őt s »Feri« néven szólitották. Az öreg Justh,
Zsedényi, Szentiványi, Kállay Ödön, Pulszky Ferencz, s még néhányan
ekként szóltak hozzá még a legutóbbi években is. Mindenki más ez
egyszerü névvel közeledett hozzá: »bátyám«. Mintha mindenkinek vér
szerinti rokona, édes apja lett volna. Az igaz, hogy olyan jó is
volt mindenkihez, mintha édes apja lett volna.</p>
<p class="center">* * *</p>
<p>Hogy fogadták Deák Ferenczet a legelső országgyülésen, melyen
megjelent? Ezt már igen sokszor, igen sok ember megirta, noha Deák
Antalról, ki Ferencz öcscsét maga után felküldé követnek s Ferencz
első szerepléséről kevés adat látott napvilágot.</p>
<p>Deák Antal sokkal idősebb volt, mint Ferencz öcscse. Mikor
Ferencz még csak tiz éves volt s tanuló az első gimnaziumi
osztályban: Antal bátyja már akkor szolgabiró s tekintélyes férfiu
volt a vármegyében s egyuttal gyámja és gondnoka Ferencznek. Épen
huszonkét évvel volt idősebb, mint emez.</p>
<p>Az 1832-iki országgyülésen Deák Antal közkedvességü ember volt.
Hire megelőzte már őt is. Gróf Amade <span class="pagenum"><a name=
"Page_278" id="Page_278">-278-</a></span> Ferencz zalamegyei
főispán ellenében rettenthetlen bátorsággal lépett fel az
alkotmányellenes ujonczozás és adószedési ügyben s Amadét arra
kényszerité, hogy Zala-Egerszeget elhagyja, sőt a főispánságot is
letegye. Pedig mikor Deák Antal oly erélylyel lépett fel: akkor
Egerszegen két dragonyos osztály volt felállitva a megye
táblabiráinak s tisztviselőinek megrettentésére.</p>
<p>Deák Antal olyanforma magasságu termettel birt, mint öcscse
Ferencz, csakhogy sem oly széles, sem oly erős nem volt. Szakált az
sem viselt, tömött bajusza ugy csüngött lefelé, mint Laudon
generálisé, noha nem volt olyan hosszu. Legjobb barátai voltak:
felsőbükki Nagy Pál, id. Pázmándy Dénes, Marczibányi, Ócskay,
Rohonczy János és Kocsi Horváth. Utóbbiak Veszprémmegye követei s
Deák Antallal már ifju korból ismerősek. Szerette Kölcsey Ferenczet
is, kivel azonban sok tekintetben nem értett egyet. Kölcsey nemcsak
Bécscsel szemközt, hanem a jobbágyok iránt is szabadelvü volt, mig
Deák Antal Bécscsel szemközt engesztelhetlen, de a jobbágyok
felszabaditásáról hallani sem akart.</p>
<p>Voltaképen ez volt egyik oka, a miért lemondott a követségről s
öcscsének helyet adott.</p>
<p>– Nem vagyok még vén ember, – mondá Palóczynak és Kocsi
Horváthnak, – de közületek már kiöregedtem. Ferkó öcsém jobban
illik hozzátok, ő is olyan hóbortos, mint ti vagytok.</p>
<p>A »hóbortos« alatt azokat az ábrándozókat értette, a kik a
jobbágyokat felszabaditani s ezzel – szerinte – a nemességet tönkre
tenni akarták. <span class="pagenum"><a name="Page_279" id=
"Page_279">-279-</a></span></p>
<p>El is ment, ott hagyta az országgyülést. Hanem előbb feldicsérte
öcscsét annyira, hogy mindenki a fejét csóválta, vagy mosolygott.
Id. Pázmándy Dénes sehogy se hitte, hogy a fiatal, harmincz éves
Deák Ferencz oly kitünő ember legyen, sőt később is sok ideig,
mikor már Deák Ferencz hatalmas szerepre vergődött, az öreg
Pázmándy csak ugy félvállról beszélt vele és róla – egy
darabig.</p>
<p class="center">* * *</p>
<p>Öreg emberek, kik Deák Ferenczet harmincz éves korában ismerték,
azt állitják, hogy arcza az időtől kezdve nem változott. Valamivel
kövérebbé vált, de haja, szemei, bajusza s egész arczjellege
ugyanazok maradtak.</p>
<p>Az országgyülésen élczeiről és anekdotáiról előbb ismerték s
előbb megismerték, mint nyilvános beszédjeiről. Akkori anekdotái
közül fölemlitem a következőt:</p>
<p>Kocsi Horváth Sámuel veszprémi követ nagyon békesség szerető
ember lévén a magán társalgásban is, mindig mindenkinek igazat
adott s mint alispán is minden peres felet kibékitett. Az
országgyülésre is utána ment az az adoma, hogy egyszer bement hozzá
a felperes s baját elpanaszlá, mire ő mint alispán azt felelé:
»Fiam, neked teljesen igazad van«, – de ugyanakkor odamenvén az
alperes is s baját az is elpanaszolván, annak is azt felelé: »Fiam,
neked is teljesen igazad van«; – mikor pedig ezt az ott jelen volt
Rohonczy János első alispán meghallotta s azt mondá: »Bolond vagy
te Samu, mindakettőnek csak nem lehet igaza«, – erre azt felelé:
»Neked is teljesen igazad van János.« <span class=
"pagenum"><a name="Page_280" id="Page_280">-280-</a></span></p>
<p>Ez a Kocsi Horváth Sámuel az országgyülésen is ilyenformán
viselte magát. Hol az aulikusokkal szavazott, hol a liberálisokkal,
csakhogy meg ne haragudjék rá egyik se.</p>
<p>Egyszer aztán Beöthy Ödön és Balogh János keményen megtámadták
Kocsi Horváthot a pozsonyi ligetben Deák Ferencz jelenlétében. Deák
mosolyogva hallgatta Beöthy és Balogh szemrehányásait s mosolyogva
nézte Kocsi Horváth kellemetlen helyzetét. Midőn már a vita kissé
élessé kezdett válni, Deák közbeszólt:</p>
<p>– Olyanformán gondolkodik az én Sámuel barátom, mint az egyszeri
szentgróti menyecske. Az is egy kissé hűtelen lett az urához s
beleszeretett a szomszédban lakó csizmadia czéhmester fiába. A
menyecske ura nem nézvén jó szemmel a dolgot s pörlekedése se
használván, elment a plébánushoz panaszra, hogy az hívja meg a
feleségét magához s téritse istenes útra. A plébánus meghivatja a
menyecskét, lelkére beszél istenesen s megmondja neki, hogy isteni
és emberi törvények szerint az asszonynak hűségesnek kell lenni
törvényes urához és senki másra még csak gondolni sem szabad, hanem
meg kell maradni egyetlen egy férfi mellett. »Jaj édes tisztelendő
uram, igy felel a menyecske, könnyü a gazdagnak, de az olyan
szegény asszonynak, mint én vagyok, mindegyik jó, nekem nem illik
válogatósnak lenni.«</p>
<p>Ez anekdotára hatalmas kaczagás lett a felelet s ez naptól fogva
Kocsi Horváth Sámuel nem válogatott a két párt között, hanem
megmaradt – aulikusnak.</p>
<p class="center">* * *</p>
<p><span class="pagenum"><a name="Page_281" id=
"Page_281">-281-</a></span></p>
<p>A pozsonyi országgyülések a pozsonyi országház nagy termében
tartattak.</p>
<p>Ez a terem egyszerü pajta volt oldalablakokkal, kőboltozattal
minden festés vagy ékesség nélkül egyszerü fehér meszeléssel volt
ellátva.</p>
<p>A terem belső végén volt egy emelvény deszkából, melyre három
lépcsőn kellett felmenni. Ez emelvény le volt teritve pokróczczal s
ez emelvényen volt egy hosszu asztal keresztben, ez le volt teritve
zöld posztóval. Ez asztal közepén ült a királyi személynök, az alsó
tábla elnöke. Mellette jobbról a királyi tábla tagjai és a
protonotáriusok, balról pedig a káptalanok követei, az alsó táblai
prelátusok.</p>
<p>Ez emelvényhez támasztva három hosszu asztal volt a terem
hosszában, zöld posztóval bevonva. E három asztal mellett egymással
szemközt ültek a vármegyék követei, párosával egymás mellett. Azok,
kik a középső asztal mellett ültek, természetesen a hátuk mögötti
sorokra nem is nézhettek. Mint valami nagy vendéglői étterem: ugy
volt berendezve az országgyülés helyisége. Karzat csak egy oldalon
volt, a baloldalon. A követek nejei onnan szokták a gyüléseket
végig hallgatni. Az országgyülési ifjúság, a juratusok lent a
követek mögött álltak kardosan, kalpagosan, fekete magyar
ruhában.</p>
<p>Deák Ferencz a középső asztalnál, a királyi személynökkel egy
vonalban a kilenczedik széken foglalt helyet. Fekete franczia
nadrág, fehér mellény, fekete átilla, s oldalán vaskos ősi kard:
ebből állott öltönye.</p>
<p>Szűz beszéde nem keltett nagy figyelmet. Igaz, hogy <span class=
"pagenum"><a name="Page_282" id="Page_282">-282-</a></span> a
vitakérdés nem is volt valami fontos. Mindössze is a fölött
tanácskoztak egy hónapig, hogy az urbéri kérdésen vagy a
kereskedelmi kérdésen kezdjék-e a tanácskozást.</p>
<p>Azonban következett a lengyel kérdés. Szegény Lengyelországot
akkor osztották fel utoljára s a magyar közvélemény ép ugy
lelkesült a lengyelek mellett, mint negyvenöt év mulva a törökök
mellett. Ép úgy hiába.</p>
<p>Deák Ferencz felállt. Szokott ruhájába volt öltözve. Egyik
térdét feltette a székre, melyről fölkelt. Kardját is a székre
állitá s balkezében kardjának markolatát fogva, tartá azt a
beszédet, mely első beszédje volt valósággal. Azóta közel ötven év
telt el s most már a tizenegyedik országgyülés folyik, de ennél
szebb beszédet alig tartott.</p>
<p>E naptól kezdve vezére volt a nemzeti pártnak.</p>
<p class="center">* * *</p>
<p>Minő magas tekintélye volt Zalavármegyében Deák Ferencznek mint
harminczhárom éves ifjúnak: arra csak egy példát.</p>
<p>1836-ik évi junius 22-én és 23-án tartották a megye rendei azt a
gyülést, melyen követeik, Deák és Hertelendy, beszámoltak. Deák
fogadtatását lelkesültnek nevezi Kossuth Lajos akkor, a mikor még a
hirlapok nem beszéltek superlativusban, mert a világon se
voltak.</p>
<p>Ugyanekkor főispáni beiktatás is volt s a főispánnak le kellett
tenni az esküt. <span class="pagenum"><a name="Page_283" id=
"Page_283">-283-</a></span></p>
<p>Az esküformát ős időktől fogva alkotmányos gyakorlat alapján
mindig egyházi férfiú szokta előolvasni. De a rendek felkiáltottak,
hogy Deák Ferencz olvassa fel. »Az tekintetes követ ur szájából
akarjuk hallani istennek igéjét«, kiáltott fel egy kővágó-eörsi
nemes. Pedig jelen volt két apát is.</p>
<p>»Aligha nem ez volt az első eset, hogy hivatal nélküli polgári
személy esketett fel főispánt magyarul« – irja e jelenetről Kossuth
Lajos.</p>
<hr class="chap" />
<div class="chapter"></div>
<p><span class="pagenum"><a name="Page_284" id=
"Page_284">-284-</a></span></p>
<h3>DEÁK FERENCZ MAGÁN KÖRBEN.</h3>
<p>Deák Ferencz, mikor még állandóan Kehidán lakott, minden év
nyarán Balaton-Füreden szokott néhány hetet tölteni. Lakása,
étkezése, ruházata, társalgása oly egyszerü, oly igénytelen, oly
feltünés nélküli volt, hogy aki egyébként nem tudta, ki ő, el nem
találta volna, hogy ő nemzetünknek és korunknak egyik legnagyobb
államférfia s a világtörténetnek egyik legnemesebb alakja.</p>
<p>Hogy azokat, kik az emberi lélek nagyságának jellemvonásait
észlelni és fölismerni nem szokták, mennyire csalódásba ejté Deák
egyszerüsége, erre furcsa, de jó példát tudok saját ismerőseim
köréből.</p>
<p>Volt egy jó tiszttársam és kedélyes keresztkomám a vármegyénél.
Mérnök és főszámvevő. Ország, nemzet, politika, emberi vagy
államférfiui nagyság, művészet, irodalom, hirlap, ismeretlen dolgok
voltak előtte. A numeruson, restauráczión, jó ételen, italon és
vadászaton kivül más munkát vagy élvezetet nem ismert.</p>
<p>Az ötvenes évek elején mint ifju mérnöksegéd Kehidát és vidékét
mérte. Deáknak volt ingyen lakója <span class="pagenum"><a name=
"Page_285" id="Page_285">-285-</a></span> s Deák asztalának
mindennapos vendége. Ha rokon vagy látogató nem volt Kehidán, az
öreg úr csak vele, a kasznárral és a plébánossal szokott
társalogni, enyelegni és csak nekik adomázni.</p>
<p>Jött 1861. Deák ujra a nemzet vezére lőn. A lapok csak róla
írtak, a nemzet csak róla beszélt. Lehetetlen volt, hogy az én jó
keresztkomám is meg ne hallja, hogy milyen hires, nevezetes ember
az a Deák Ferencz. Meghallotta s egyszer, mikor Deákról beszéltünk,
így szólt hozzám:</p>
<p>– Én is ismertem pajtás egy Deák Ferencz nevű embert. Mikor
Kehidát mértem, három fertály esztendeig laktam és étkeztem nála
mindennap. Csöndes, jó ember volt, nem fogadott el tőlem semmi
fizetést, hanem se mulatni, se vadászni nem lehetett vele. Nincs ez
valami atyafiságban ezzel a hires Deák Ferenczczel? Azt mondják, ez
is zalai ember.</p>
<p>Ime minő csalódás! Az igaz, hogy az én jó keresztkomám nem
valami lumen, de nem is épen tökfilkó. Mikor az együgyü beszéd
miatt a társaság rárontott és majd megette, vállát vonva
felelt:</p>
<p>– Csak nem vagyok bolond, hogy én Kehidán keressek olyan hires
embert. Csak olyanformán beszélt az mindig, mint akármelyikünk.</p>
<p>Deák Ferencz ott Balaton-Füreden is szivesen felvette
társaságába még az olyan embereket is, kik boldog egyszerüségükben
szentül meg voltak győződve, hogy Deák is csak épen olyan kicsiny
vagy épen olyan nagy ember, mint ők maguk. <span class=
"pagenum"><a name="Page_286" id="Page_286">-286-</a></span></p>
<p>Volt vármegyénknek egy Tuba nevű esküdtje. Jó kedélyű, élemedett
ember, régen meghalt, hiszen még 48 előtt szolgálta a vármegyét.
Balaton-Füred közeléből, Szent-István-Király-Szabadja nevű
veszprémmegyei faluból való volt s Füredre nyaranta gyakran
ellátogatott. Ő is oda csatlakozott Deák társaságához s az öreg úr
szivesen látta az önérzetes öreg esküdtet, ki elanekdotázni és
találós kérdésekre furcsa feleleteket adni nagyon szeretett.
Különösen meg volt elégedve kálvinista hitvallásával.</p>
<p>Egyszer azt kérdi tőle Deák:</p>
<p>– Ismeri-e barátom a kálomista varjút?</p>
<p>– Hogyne ismerném, domine spektábilis. Szürke gubája, fekete
gatyája, mint a veszprémi panduroknak.</p>
<p>– Hát azt megtudná-e mondani barátom, hogy hívták a kálomista
varjút, mikor még kálomisták nem voltak a világon? Tudja-e ezt?</p>
<p>Gondolkozik az öreg Tuba, de hiába. Egyszer oda fordul
Deákhoz.</p>
<p>– Én nem tudom, hanem hát mondja meg domine spektábilis, hogy
hívták?</p>
<p>– Bizony ezt magam sem tudom, – felelt Deák mosolyogva.</p>
<p>– No tessék, – pattant fel az öreg Tuba. – De ne tessék rossz
néven venni domine spektábilis, de ilyenek ám a deputátus urak ott
a diétán. Hány kérdést fölvetnek, a mire maguk se tudnak
megfelelni.</p>
<p>Deák jóizűen és hangosan felkaczagott:</p>
<p>– Ebben – úgymond – igaza van barátom! <span class=
"pagenum"><a name="Page_287" id="Page_287">-287-</a></span></p>
<p>Ha Deák Ferencz gyermekek vagy földmivesek, vagy ifjak, vagy
politikusok, vagy nagyszabású államférfiak közt volt: modora és
társalgása mindig olyan volt, hogy a társaság tagjai azt hitték,
hogy ő épen csak olyan ember, mint ők maguk. Azt hitték még a
gyermekek is.</p>
<p>E tekintetben senki se hasonlitott hozzá nagyjaink közül. Nála
hiányoztak a szellemi nagyság kicsinységei.</p>
<p>S mégis voltak pillanatok, a mikor látszólag önkénytelenül tört
ki belőle az eszméknek és érzelmeknek fensége.</p>
<p>Emlékszem egy ily pillanatra füredi társalgásából. Régen volt,
kis gyermek voltam, de jól emlékszem.</p>
<p>Még új volt a Kisfaludy-szobor. Nem ez a mostani, hanem a régi,
az a vastag, meredt nyakú. Deák a szobor közelében sétált társaival
s a társaság Kisfaludy működéséről emlékezve, magasabb eszméket
vont a beszélgetés körébe. Nemzetünk nagyságáról, jövendőjéről volt
szó.</p>
<p>Egyszer Deák ezt mondá:</p>
<p>– Úgy látszik, minden nagy nemzetnek különös rendeltetése van az
emberiség történetében, mely biztosítja fenmaradását. A görög
nemzet a művészetet, a római a jogot és állami szilárdságot
szolgálta és fejtette ki. A mi időnkben is az angol a
világkereskedésnek és a míveletlen földrészek polgárositásának nagy
munkáját végzi, a franczia szabadságra, egyenlőségre és dicsőségre
törekszik, a német a tudományt míveli különösen, s az orosz
világbirodalmi nagyságért lelkesül. <span class="pagenum"><a name=
"Page_288" id="Page_288">-288-</a></span> Sokat gondolkodtam, hogy
a mi nemzetünknek mi lehet missziója. S úgy láttam történeteinkből,
s úgy látom mostani helyzetünkből, hogy nekünk az igazságért kell
élnünk és küzdenünk, s a vallási, nemzetiségi és társadalmi
osztályok közt az igazságot kell diadalra juttatnunk. S
fenmaradunk, sőt szép jövő áll előttünk, ha mi rendeltetésünkhöz,
az igazság szolgálatához hívek maradunk!</p>
<p>Ime Deák ideálja!</p>
<hr class="chap" />
<div class="chapter"></div>
<p><span class="pagenum"><a name="Page_289" id=
"Page_289">-289-</a></span></p>
<h3>DEÁK FERENCZ BESZÉDEI.</h3>
<h4>I.</h4>
<p>Kónyi Manó nagy munkát végzett, nagy hálára kötelezte maga iránt
a nemzetet s a magyar irodalom barátait s nagy szolgálatot tett
történetiróinknak is, kik a tizenkilenczedik század
Magyarországának történetét megírni lesznek hivatva. S mindezt
azzal, hogy Deák beszédeit összegyüjtötte.</p>
<p>E munka sem nem oly kicsiny, sem nem oly egyszerü, mint a
minőnek első pillanatra látszik.</p>
<p>Deák Ferencz nyilvános szereplése kora ifjuságától, 1822-től
kezdődik s tart ötvennégy éven keresztül 1876-ban bekövetkezett
haláláig. Ránk maradt első beszédét 1828-ban tartotta. Ez
törvényszéki védőbeszéd volt. 1833-tól kezdve már mint törvényhozó
s mint a nagy nemzeti szabadelvü-pártnak elismert vezére szól a
közpolitikai kérdésekhez az országgyülésnek s a vármegyének
tanácskozó termében. S nemcsak szól, hanem ír is, nyilvánosságra
szánt alakban ugyan keveset, de magánleveleiben eléggé gyakran. S
beszédei és iratai s nyilt és bizalmas közleményei egyaránt szépek
s hangulat, <span class="pagenum"><a name="Page_290" id=
"Page_290">-290-</a></span> nyelv, irály, tartalom, felfogás
tekintetében teljesen összhangzók. Senki sincs közférfiaink közt,
kinek egyénisége s nyilt, közérdekü és magán cselekvése s
nyilatkozatai közt oly teljes összhang volna, mint Deáknál.</p>
<p>Kónyi Manó azt tűzte ki feladatául, hogy Deák minden nyilvános
beszédét s minden közérdekü, de magán természetü iratát, levelét
összegyüjti s egyelőre legalább beszédeit rendszeres gyüjteményben
kiadandja.</p>
<p>48 előtt a sajtó nem volt szabad s a gyorsírás csak csecsemő
napjait élte. Deák nem szokta beszédeit megírni sem előbb, sem
utólag. Ime az okok, melyek a gyüjtés munkáját fáradalmassá
tették.</p>
<p>Megvannak a rendi országgyülések naplói és jegyzőkönyvei s
ezekben a követek beszédei és iratai. De mily keserves dolog
ezekből egyes emberek beszédeit hiány nélkül összekeresgélni, ezt
csak az tudja, ki valósággal megkisérlette.</p>
<p>A régi kormányok nem szerették, hogy a követek beszédei szó
szerint megörökíttessenek. Az alsó tábla elnökei, a királyi
személynökök különösen ügyeltek arra, hogy az ellenzék
vezérférfiainak beszédei csakis a leghalványabb kivonatban
tétessenek bele a diáriumba. S Deákért épen nem tettek kivételt.
Rend szerint a naplókban elő sem fordul, hogy személy szerint ki
tartotta a beszédet, csak az van mondva: Zala, Somogy, Békés megye
stb. követe ezt és ezt feleli. S miután minden vármegyének két
követe volt, gyakran lehetetlen megmondani, hogy a kettő közül
melyik tartá ezt vagy amazt a beszédet. <span class=
"pagenum"><a name="Page_291" id="Page_291">-291-</a></span></p>
<p>Deák mint harmincz éves fiatal ember rögtön feltünt s pár hó
alatt pártvezérül fogadtatott el az országgyülésen. E miatt nagyobb
figyelmet fordítottak beszédeire, de nem mindig ezek előnyére. Nem
egy beszéde, mint az is, melyben a hétszemélyes-tábla
szervilizmusát ostorozá a politikai perekben, épen e miatt csak
nagyon is csonkán s halvány töredékes kivonatban láthatott
napvilágot s maradhatott ránk. Szerencse, hogy az országgyülési
ifjak Deák beszédeinek nagy részét kéziratban lehető híven őrizték
meg.</p>
<p>Kónyi páratlan szorgalommal és gondossággal búvárolta át a régi
országgyülések iratait s a 48 előtti publiczistika összes
sajtótermékét Deák beszédei végett. Ezen kivül utazásokat tett
Zalavármegyébe Deák ifjukori barátaihoz, tisztelőihez, rokonaihoz s
egykori tiszttársaihoz, kik Deák sok beszédét, nyilatkozatát, magán
levelét ereklyeként őrizték. Részint személyesen, részint levélben
fölkereste Deák szereplő egykoru társai közül az élőket s az
elhunytak örököseit, hogy a birtokukban levő adatokat engedjék át.
Éveket töltött el e fáradozások közben.</p>
<p>Midőn a beszédek gyültek: akkor eszébe jutott, hogy minden
beszéd csak akkor lesz egész, akkor teljesen érthető és élvezhető,
ha egy kis előszóban minden beszédnek történetét s minden alkalmi
eseményt és érvet, melyre a beszéd vonatkozik, összeállit s lehető
rövidséggel, de a szükséges teljességgel megszerkeszt. S ez
szerfölött nehezíté a munkát.</p>
<p>Deák beszédei a szó igaz értelmében mind alakilag, <span class=
"pagenum"><a name="Page_292" id="Page_292">-292-</a></span> mind
tartalmilag igen becses s nagy részükben valósággal remek beszédek,
a magyar politikai nyelvnek s a specziális magyar észjárásnak
páratlan alkotásai. Azonban Deák azért, hogy beszédet tartson s
hatalmas elméjét és ékesszólását ragyogtassa, soha nem beszélt s
minden beszéde az alkalmi szükségnek, a szükséges czélszerüségnek
szüleménye. Épen ezért volt helyes, sőt szükséges Kónyi terve, hogy
minden beszédnek történetét is megírja. A legtöbb beszéd megkezdett
vagy bevégzett cselekmény jelentőségével és súlyával bír s a
legkisebb és legjelentéktelenebb nyilatkozat is Deáktól a kor
jellemének megértésére nagy becsű.</p>
<p>Ám egy beszéd történetének, valódi indokának s hű előzményének
megírása nem könnyü dolog. Meg kell ismerni a kérdést magát; életre
kelteni azokat, kik abban felszólaltak; rámutatni az érdekekre és
szenvedélyekre, melyek a kérdés körül kifejlődtek vagy azt
felszínre hozták: mindez elengedhetlenül szükséges. De az
érdeklődők közül esetleg ma is élnek talán többen is; Kónyi pedig
nem akarta, hogy akár a beszéd, akár annak története felszólalás,
ellenzés vagy politikai czáfolgatás tárgyává tétessék s ezért
minden fontosabb beszédnél az összes érdeklődők s közvetlenül
érdekeltek nézetét s véleményét is előzetesen megismerni s egyúttal
tájékozni is törekedett. Czéljául tűzte ki az emberileg elérhető
legtökéletesebb tárgyilagosságot és történeti hűséget s e végből
egy vagy két esetben, a hol szükséges volt, Ferencz József király
tanuságtételét is korrekt alkotmányos módon megszerezte.
<span class="pagenum"><a name="Page_293" id=
"Page_293">-293-</a></span></p>
<p>E nagy gondosságnak s a Kónyit jellemző e skrupulózitásnak némi
árnyoldalai is valának, melyeket a nagy közönség ugyan alig vesz
észre, de a melyeket egy későbbi kiadásnak el kell távoztatni. A
mit Kónyi gyüjteménye ad, az mind becses és történetileg teljesen
igaz és hű; de épen e nagy skrupolózitás miatt Kónyi gyüjteménye
nem ad sok dolgot, melyet adni kellene s mely nélkül Deák mint
szónok, mint államférfi s mint korát vezérlő hatalmas egyéniség
csak hézagosan áll előttünk.</p>
<p>Merültek fel egyéb nehézségek is, melyek közül csak egyet
említek fel. Ez a beszédek váriánsai. Deáknak nem egy 48 előtti
beszéde egymástól sokszor jelentékenyen eltérő több szerkezetben
maradt meg tisztelőinél. A költők verseinek minden váriánsa becses
s híven megőrizendő, mert minden váriánst maguk a költők irtak. De
Deák a beszédet csak egyszer s egy szerkezetben tartotta, s azért a
váriánsok egyike vagy másika, esetleg mindegyike lehet hamis vagy
helytelen. Kónyi szerencsésen választott ezek közt, de alig hihető
gond, utánjárás és tanulmány előzte meg minden választását.</p>
<p>Kónyi gyüjteményének első kötete Deák nyilvános életéből 20 évet
ölel fel s 1828-tól 1847 végeig tartott beszédeit közli. A második
kötet 1848 elejétől 1861 márcziusig terjed s a 61-iki
országgyülésre már nem terjeszkedik ki. Közli Deák 48-iki pozsonyi
követségét, igazságügyminiszteri szereplését s néhány e korból
eredt nagybecsü magánlevelét. Közöl némelyeket az ötvenes
<span class="pagenum"><a name="Page_294" id=
"Page_294">-294-</a></span> évek abszolutizmusából, az akadémia uj
szervezkedéséről, az októberi diploma és februári pátens
előzményeiről, az országbirói értekezletről s végül közli Deáknak
Zágrábmegye körlevelére írt 1861-iki feleletét. Mindezekről el
fogjuk mondani véleményünket.</p>
<p>A mi a gyüjtemény szerkesztését illeti, e második kötet
jelentékenyen különbözik az elsőtől és pedig előnyösen. Ebben
ugyanis Kónyi már sokkal bővebben közli s használja fel Deák magán
leveleit, mint az első kötetben. Úgy látszik, gyüjteményének
szélesebb keretet akar adni, azt bővebbé és tartalmasabbá akarja
tenni, mint eredetileg terve volt s mint az első kötetnél tette.
Mondanom sem kell, hogy ezért csak köszönettel tartozunk neki s
hogy ez a könyvet érdekesebbé s Deák egész alakját fényesebbé és
világosabbá teszi s ezzel történetirásunknak is gazdagabb anyagot
bocsát rendelkezésére.</p>
<p>Azonban meg kell jegyeznem, hogy e kötetnek mégis nagy hiányai
vannak.</p>
<p>Az első kötetnél is nagy hiánynak tartom, hogy abból Deák
kodifikátori működése csak nagyon kevéssé tünik ki s különösen a
büntető kodex körüli 43-iki működése csaknem egészen hiányzik.
Igaz, hogy akkor még Kónyi csak a beszédek közlésére fekteté a
súlyt s kevéssé a levelekre és egyéb munkálatokra. Deák a 43-iki
büntető törvény javaslatánál s annak mellékleteinél nem egy igen
becses munkálatot készitett s Mittermayerrel is sűrűn
levelezett.</p>
<p>A második kötetben érzékeny hiányok vannak. Csak néhányat
emlitek itt fel. <span class="pagenum"><a name="Page_295" id=
"Page_295">-295-</a></span></p>
<p>Függetlenségi harczunknak érdekes és fontos epizódja Deák
békekövetsége Windischgrätz herczegnél. Ebből Kónyi csak Deák két
parlamenti beszédét s két hivatalos jelentését közli. De maga a
követségi eljárás is rendkivül érdekes és fontos, mert – a többek
közt – ez lőn végzetes gróf Batthyány Lajosra nézve, ki, ha Deák
tanácsát elfogadja, könnyen megmenekülhetett volna. Ezt Deák
1869-ban lediktálta Csengery Antalnak, magam is szerencsés voltam
Deáktól hallani; Csengery feljegyzése legalább is helyén lett volna
a második kötetben annyira, mint Somssich Pál vagy gr. Dessewffy
Emil emlékiratai.</p>
<p>Érdekes levélváltás folyt Deák és gróf Széchenyi István közt a
kehidai birtok megvétele tárgyában. Fontos dolog ez, mert ez bírta
Deákot arra, hogy Pestre jőjjön s a nemzeti közvéleménynek
központjává legyen.</p>
<p>Deák 1855 végén és 1856 elején közel száz levelet írt Vörösmarty
családja érdekében barátaihoz. Ezek közt vannak olyanok – például a
gróf Mikó Imréhez irott – melyeknél szebbet és tartalmasabbat
magyar nyelven alig írt még valaki. Ezekben fejti ki, hogy mivel
tartozik nagy költőjének és szépirodalmának a magyar nemzet. Nagy
kár, hogy ezeket Kónyinak valamely ok miatt ki kellett hagynia. A
második kiadásban ezeket fel kell venni múlhatlanul.</p>
<p>Azt hiszem, Deák társalgó szobájáról s a forradalomra törő
férfiakkal való passziv érintkezéséről is – 1860 és 61-ből –
lehetett volna írni egy fejezetet. <span class="pagenum"><a name=
"Page_296" id="Page_296">-296-</a></span></p>
<h4>II.</h4>
<p>Deák Ferencz nem vállalt mandátumot az 1843-iki országgyülésre.
Hogy ez országgyülés oly eredménytelenül oszlott el: ezt Deák
távollétének rótta fel a nemzeti közvélemény. Így nyilatkoztak az
országgyülésen Beöthy Ödön és mások; igy vélekedett Majláth
kanczellár; így írtak a lapok, így volt meggyőződve Zalavármegye s
ama többi vármegye is, mely Deáknak felajánlotta a mandátumot.</p>
<p>Hogy Deák más irányba tudta volna-e terelni a sors kerekét: oly
kérdés, mely meg nem oldható soha, Somssich azt mondja Kónyi
gyüjteményében, hogy 1844-ben már Deák se tudta volna kiegyenlíteni
a nagy ellentéteket, melyek a bécsi kormány és a nemzet közt
kifejlődtek. Annyi bizonyos, hogy 1848-ban már nem tudta, de
1840-ben még ki tudta egyenliteni, pedig 1839–40-ben legalább is
volt akkora távolság Bécs és a magyar nemzeti párt közt, mint
1844-ben.</p>
<p>Tény az, hogy 1841 és 1847 közt a reformokra léhán telt el
hat-hét drága év s hogy a 48-iki rázkódás semmi esetre se lett
volna oly nagy, ha 44-ben legalább a belpolitikai kérdések nagy
része egészséges alkotásokban megoldást nyert volna. S az is
valószinü, hogy amaz egyetemes bizalom, mely Deákot a nemzet
részéről s ama nagy tisztelet, mely a konzervativek részéről 44-ig
kisérte, Deákot 44-ben is nagy dolgok elvégzésére tette volna
képessé. Deákot mint embert sohasem vezérelték <span class=
"pagenum"><a name="Page_297" id="Page_297">-297-</a></span>
magasztosabb indokok, mint 43-ban, mikor a követséget
visszautasítá, de Deák mint államférfi ezzel végzetes mulasztást
követett el. Érezé ezt maga Deák is, mind 1848-ban, mind 1861-ben s
nyiltan megvallá barátainak, hogy a kibontakozásra ugyan semmi
reménye nincs, sőt a jövőt felette komornak és veszélyesnek látja:
mind a mellett elvállalja a követséget, nehogy a bekövetkezendő
rossz fordulatot az ő kimaradásának tulajdonítsák. (1861. január
9-én Pesten kelt levele.)</p>
<p>Deák az 1847-iki országgyülés kezdetén betegen s komor lélekkel
ült kehidai birtokán, visszautasítva megyéjének a követválasztáskor
fölajánlott bizalmát. Okul betegségét s reményeinek a közel jövőre
való elenyésztét hozván fel. Tétlensége nem a haragvó Akhillesé s
nem is a száműzött Belizáré, hanem a felelősségét mélyen érző bölcs
hazafié volt, ki nem akart oly munkára vállalkozni, mely erejét
túlhaladá s mely temperamentumának meg nem felelt. Miért
vállalkozott mégis?</p>
<p>Sajátságos kérdés ez, de Deák magas erkölcsi gondolkozásának
természete szükségessé teszi a kérdést.</p>
<p>A 48-iki márcziusi napokban Kossuth vezeté az országgyülést s a
közvéleményt. Mindkettő a birtokkérdések gyökeres megoldását, az
államjogi önállást s a teljes alkotmányosságot követelé s
mindezeknek elengedhetlen föltétele gyanánt a felelős
miniszteriumot tekintette.</p>
<p>A miniszterium elnöke rendes viszonyok közt csak Kossuth
lehetett volna, de a tényleges viszonyok gróf <span class=
"pagenum"><a name="Page_298" id="Page_298">-298-</a></span>
Batthyányt kényszerítették a kabinet élére. Batthyány pedig a
kabinet alakításába fogni Deák nélkül nem akart. Hogy mik voltak
erre legközelebbi indokai, ezt fejtegetni nem akarom. Tény az, hogy
nem akart.</p>
<p>Márczius 13-án kiüt a bécsi forradalom.</p>
<p>Márczius 14-én rövid, de tartalmas manifesztumban állapodik meg
Pozsonyban a követek kara.</p>
<p>Ugyanez napon gróf Batthyány, a kijelölt miniszterelnök, Tolnay
Károlyt és Wenckheim Bélát küldi Kehidára azzal a kéréssel, hogy
Deák menjen fel Pozsonyba.</p>
<p>Ugyane czélból a főrendek és a követek nagy serege levelet írt
Deákhoz. Nagyon rövidet, melynek végpontja ez: »Szükségünk van rád
s bizton várjuk minél előbbi jelenlétedet.«</p>
<p>Márczius 16-án Zalavármegye közgyülést tart s ott Horváth
kamarás előadja Tolnay Károly követ hivatalos levelét, mely szerint
»az összegyült országos rendek pártszinezet nélkül, a mágnások s
maga az ország fenséges nádora közakarattal Deák Ferencz urnak az
országgyülésen leendő megjelenését óhajtják, a körülmények szüksége
pedig ezt parancsolja.«</p>
<p>A közgyülés nagy választmányt alakít, mely az alispán vezetése
alatt Kehidára menjen Deákot a követségre felkérni.</p>
<p>Márczius 17-én Zala mindkét követe lemond, hogy Deáknak helyet
engedjenek.</p>
<p>Márczius 18-án Batthyány kijelenti, hogy Deákot megvárja, addig
a független, felelős miniszteriumot nem alakítja meg. <span class=
"pagenum"><a name="Page_299" id="Page_299">-299-</a></span></p>
<p>A »Pesti Hirlap« márczius 21-én ezt írja: »Deák Ferencz
Pozsonyba megérkezett. Megnyugvással és bizalommal van függesztve
reá a közönség szeme, mely a legközelebbi napok villámzó eseményei
közt káprázni és tévedezni kezdett.«</p>
<p>Ime a külső körülmények, melyek Deákot arra birták, hogy
követséget és miniszterséget vállaljon. Vállaljon annak daczára,
hogy hite és bizalma nem volt a jövőben. Annyira nem volt, hogy
Pozsonyba érkezte után egy hét mulva márczius 28-án, midőn az egész
nemzet örömmámorban úszott s lelkesült bizalommal ment a jövő elé,
azt írta sógorának: »Hazánk talán nagyobb veszedelemben soha nem
volt. Oroszok nyomnak el bennünket vagy ismét az ausztriai hatalom,
vagy talán a legborzasztóbb anarchia: ezt csak Isten tudja!«</p>
<p>Halandó embernek nem adatott élesebben és biztosabban látni a
jövendőt.</p>
<p>Miniszterré lőn s miniszter maradt a Batthyány-kabinet végeig és
jelen volt az országgyülésen az évnek végeig Pozsonyban és Pesten.
Debreczenbe nem ment kezdetben azért, mert nem tudott s később mert
nem akart menni. Bár semmi adat sincs arra, Deák vérmérséklete
kétségtelenné teszi, hogy ápril 14-dike után nem maradt volna
Debreczenben s nem ment volna oda semmi esetre. Arra azonban van
adat, noha nem Kónyi gyüjteményében, hogy ő Kossuthot semmi esetre
se akarta volna gátolni abban a fenséges munkában, mely folyt a
csaták mezején először az alkotmányért, azután a nemzeti
becsületért. <span class="pagenum"><a name="Page_300" id=
"Page_300">-300-</a></span></p>
<p>De mi szerepet töltött be hát Deák Pozsonyban és Pesten? Oly
kérdés, melyet e kornak s e kor történetének mélyebb búvárlója
mindenesetre fölvet.</p>
<p>Egészen furcsa, mai napság alig érthető jelenségek állanak
előttünk Kónyi könyvében, melyek a parlament ingadozását
bizonyítják egész az év végeig – a fölött, vajjon Kossuth iránya
fogadtassék-e el vagy Deák iránya.</p>
<p>Az udvarhoz és a főherczegekhez Deák megy a törvényjavaslatok
elfogadásának kieszközlésére.</p>
<p>Az osztrák birodalmi gyüléshez követül őt küldi a parlament.</p>
<p>Európához manifesztumot küldeni őt kérik fel.</p>
<p>A néphez proklamácziót intézni őt akarják kényszeríteni.</p>
<p>Windischgrätz herczeghez, ki győzelmes hadak élén jön az ország
fővárosát elfoglalni, őt küldi az országgyülés békekövetségbe
általános felhatalmazással s minden részletes utasítás nélkül.</p>
<p>Felszólalásainak mindig enged a többség s nyugodt, de erélyes
szavával mindig le tudja fegyverezni egy pillanatra a parlament
forradalmi elemeit.</p>
<p>Kossuth mindent fényesen keresztül visz a parlamentben, a mit
akar s Deák mellé is mindig oda áll a többség, valahányszor
felszólal.</p>
<p>Kossuth és Deák soha nyiltan összeütközésbe nem jönnek; egyiket
vagy másikat elejteni a parlamentnek soha sincs alkalma; a két
férfiu se nem követi egymást, se nem mérkőzik egymással. A mi
bizonyítja, <span class="pagenum"><a name="Page_301" id=
"Page_301">-301-</a></span> hogy girondi és montagnard egyik se
volt s a hazafiságban mindakettő magyar volt egészen.</p>
<p>Minden fény, minden dicsőség s a korszakokra szóló nagy tettek
minden emléke Kossuth nevéhez és működéséhez van kötve s méltán, de
azért Deák is nagy dolgokat mívelt, melyekre azonban a véres
lázadások s a nagy függetlenségi harczok idején a nemzetnek nem
lehetett figyelni.</p>
<p>Bizonyosnak látszik, hogy néhány nagy államjogi alaptörvényt
Bécsben nem fogadtak volna el Deák befolyása nélkül s az
úgynevezett kamarilla előbb megrohanta volna a rendes hadsereggel
hazánkat s a szervezkedésre alig engedett volna annyi időt is.</p>
<p>Az pedig egészen bizonyos, hogy a parlament szélső ellenzéki
elemei a nemesi középosztálynak óriási károkat okoztak s az
egyházat is súlyosan megtámadták volna, ha Deák a maga erélyével és
megingathatlan elmeerejével útjukat nem állja. Nagyon szép és
nagyon tanulságos az a több mint tíz beszéd, melyet Deák a
legviharosabb napokban a magyar középosztály s az egyház védelmére
teljes sikerrel tartott.</p>
<p>S ki tagadhatná, hogy függetlenségi harczunk erejének nagy
részét tette a nemességnek lelkes csatlakozása s az egyháznak
legalább is jóakaró semlegessége? S a nemesség nagy része nem
kergettetett volna-e Ausztria karjaiba s nem követte volna-e a
pozsonyi konventikulum főurait, ha vele úgy bánnak a parlamentben,
mint a hogy néhány rajongó akart a franczia nagy forradalom
mintájára? <span class="pagenum"><a name="Page_302" id=
"Page_302">-302-</a></span></p>
<p>Magánjogunk s alkotmányunk történetének búvárai egykor
felismerik s kimutatandják Deák érdemeit, melyeket e férfiu, kiben
egy csepp forradalmi vér sem volt, még a forradalom lázában is
szerezni tudott.</p>
<p>Kónyi gyüjteményének második nagy része az októberi diploma
történetével foglalkozik. Ebben Deáknak nem volt szerepe. De óriási
szerepe volt igazságszolgáltatásunk érdekeinek s a nép benső
nyugalmának megvédelmezése körül 1860-ban, 1861-ben. Meglehetősen
elfelejtett nagyon becses beszédeket hoz itt Kónyi napvilágra.</p>
<hr class="chap" />
<div class="chapter"></div>
<p><span class="pagenum"><a name="Page_303" id=
"Page_303">-303-</a></span></p>
<h3>A FELIRATOK.</h3>
<p class="center"><i>(Országgyülési visszaemlékezés.)</i></p>
<h4>I.</h4>
<p>Az ujabb alkotmányos korszak óta, ide értve az 1861-iki
kisérletet is, kilencz felirat jutott el a képviselőháztól a
királyhoz. A tizedik a mostani, melyet Jókai Mór szerkesztett. A
kilencz közül ötöt egyenesen Deák Ferencz szerkesztett, részint
sajátkezüleg írva, részint másoknak tollba mondva, kettőt pedig,
ugymint az 1869-ikit és 1872-ikit, ő sugalmazott s egyenesen
helybenhagyott. Csakis két s a mostanival, az 1881-ikivel együtt
három felirat az, melyhez Deák már nem szólhatott.</p>
<p>Az 1861-iki első felirat sorsa viszontagságteljes volt s ehhez
egy nagyon szomoru emlék is van kapcsolva, melyet azonban kevesen
tudnak vagy rég elfelejtettek már.</p>
<p>Ezt a feliratot egész terjedelmében Deák Ferencz írta saját
kezével. Irta pedig az 1861-ik év ápril utolsó s május első
napjaiban.</p>
<p>Deák legbensőbb tanácsát ekkor Szalay László és báró Kemény
Zsigmond képezék. Olyan fontos dolognál, <span class=
"pagenum"><a name="Page_304" id="Page_304">-304-</a></span> minő
akkor a felirat volt, ezekkel közlé nézetét s mielőtt a
megszerkesztett művet annak idején nyilvánosságra hozta volna, azt
ezeknek megmutatá. Nyilván azért, hogy észrevételeiket meghallgassa
s netalán helyes megjegyzéseiket elfogadja. De észrevételek és
megjegyzések rendszerint nem voltak, ha voltak is, a művet
helyeselték.</p>
<p>A hatvanegyediki feliratot Deák eleintén beszédnek szánta.
Beszédeit ugyan ő előre megirni nem szokta, de most szükségesnek
látta a kivételes eljárást. Tudta, hogy az országgyülés nagy része
s esetleg a többség ő utána megy, ő rá hallgat; tudta, hogy Bécsben
és az udvarnál a magyar alkotmány alapjára áttérni még nem
hajlandók, Schmerling már akkor megkészíté a februári alkotmányt,
mely Magyarországot is a Reichsrathba akarta terelni, tehát Deák
minden általa kiejtett szót kétszeresen fontosnak tartott, nehogy a
bekövetkezendő s előre látható ujabb szakitásért Európa előtt
Magyarország tétessék felelőssé.</p>
<p>De más oka is volt arra, hogy felirati indítványnyal s már
megszerkesztett felirati javaslattal elő ne álljon. Ugyanis az
országgyülésen nem az ő pártja volt többségben, hanem a határozati
párt, melynek vezére gróf Teleky László volt. A feliratok készítése
erre kiküldött bizottságok által szokott történni s a
képviselőháznak a javaslat külön jelentés mellett bemutattatni.
Deák maga legkevésbbé tért volna el e szokástól, melyet az 1848-ik
gyakorlat is szentesített. S aztán a határozati párt feliratot
küldeni s Ferencz József császárral szóba <span class=
"pagenum"><a name="Page_305" id="Page_305">-305-</a></span> állani
nem is akart. Hogy állott volna tehát elő Deák kész felirati
javaslattal, midőn egyáltalán nem volt bizonyos, hogy a
képviselőház általában akar-e feliratot, sőt előreláthatólag azt
lehetett bizonyosnak tartani, hogy a világos többség megmarad a
határozatnál.</p>
<p>Ezért készített Deák pusztán csak beszédet.</p>
<p>Május 3-án szokatlan időben kereste fel Deákot gróf Teleky
László. Olyan időben, korán reggel, a mikor biztos volt arról, hogy
Deáknál nincs látogató.</p>
<p>– Mutasd meg nekem Feri, – mondá Deáknak – minő beszéddel akarod
te a tárgyalást megkezdeni?</p>
<p>Deák és Teleky contemporaneusok valának, ifjukori barátok s
egymással teljes bizalmas lábon.</p>
<p>Deák minden vonakodás nélkül szokott kedélyes szivességével
megmutatá kész beszédét Telekynek.</p>
<p>Teleky az asztalra könyökölve, komor arczczal hallgatá végig.
Nem mozgott, nem sétált, szokott idegességének semmi jelensége se
mutatkozott.</p>
<p>Mikor a felolvasásnak vége lett: Teleky még több ideig
hallgatott és gondolkodott. Végre azt mondá székéről felkelve
Deáknak:</p>
<p>– Feri, mondanék én neked valamit; ne a magad nevében mondd el
ezt a beszédet, hanem valamennyiünk nevében terjeszd elő, mint
felirati javaslatot. Az »én« helyett tedd oda ezt a szót: »mi«.
Egyebet nem kell rajta változtatni.</p>
<p>Deák nagyot nézett. Komor, fenséges arczával rábámult Telekyre.
Meg nem foghatá, miért tanácsolja ezt épen Teleky, ki semmiféle
feliratot nem akar s a határozati <span class="pagenum"><a name=
"Page_306" id="Page_306">-306-</a></span> pártnak vezére. Teleky
maga is észrevette Deák kételyét s nagy komolysággal mondá:</p>
<p>– Nem ok nélkül mondom ezt, megfontoltam jól.</p>
<p>– Jól van, – mondá Deák, – meggondolom a dolgot magam is, de ha
elfogadom is javaslatodat, itt-amott némi változtatást kell tenni a
beszéden.</p>
<p>Teleky ekkor elhagyta Deákot s pár napig nem találkoztak
egymással. Másnap, május 4-én volt egy néhány perczig tartó
képviselőházi ülés, de aztán 7-ig nyilvános ülés nem tartatott.</p>
<p>E három nap alatt Teleky sötét sejtelmeket és még sötétebb
szándékot forgatott agyában. Sajátságos búskomorsággal búcsúzott el
barátaitól és rokonaitól, kikkel ez idő alatt találkozott. A 7-iki
ülés előtt találkozott Deákkal s kérdé tőle:</p>
<p>– Tehát csakugyan felirati javaslatként fogod előterjeszteni
beszédedet?</p>
<p>– Úgy.</p>
<p>– Holnap?</p>
<p>– Holnap, – felelte Deák.</p>
<p>Teleky melegen és erősen megrázta Deák kezét s szó nélkül
elváltak.</p>
<p>A bekövetkező éjszakán gróf Teleky László agyonlőtte magát s
másnap reggel Deák Ferencz reszkető ajakkal s fátyolozott hangon
nagy megindulással mondá, hogy: »A haza veszteségén kivül ő egy
ifjukori hű barátot vesztett s a fájdalom első rohama alatt neki
lehetetlen tanácskozni.«</p>
<p>A tárgyalás elnapoltatott. A nagy hazafit temette a <span class=
"pagenum"><a name="Page_307" id="Page_307">-307-</a></span> haza.
Deák csak május 13-án terjesztheté elő felirati javaslatát. Negyven
napig folyt e fölött a felirati vita. A felirat a többségben levő
ellenzék módosítványaival küldetett fel Bécsbe junius 25-én. Öt
napig az udvar a fölött tanácskozott: elfogadhatja-e a fejedelem a
feliratot. Az lett a határozat, hogy nem fogadja el. Gróf Apponyi
György országbiró és Ghyczy Kálmán felbontatlanul hozták vissza. A
képviselőház julius 5-én Hunkár Antalnak, a legvitézebb
inzurgensnek indítványára azt határozta, hogy Deák eredeti felirati
javaslatát küldjék fel a fejedelemhez.</p>
<p>Ez az, melyet még gróf Teleky László is látott. E felirat
csakugyan elfogadtatott a fejedelem által. Sikere, mint tudjuk, nem
lett.</p>
<p>A Deák és Teleky közti titkos beszélgetés történetét maga Deák
Ferencz beszélte el két évvel később Németh Albertnek. Annak
igazságában tehát kételkedni nem lehet.</p>
<p>Az 1861-iki országgyülés második felirata óriási mű, mind
tartalmára mind terjedelmére nézve. Mióta alkotmány van és
feliratok vannak, ily terjedelmes feliratot egyetlen parlament se
intézett fejedelemhez.</p>
<p>Az igaz, hogy hasonló viszonyok nem is fordultak elő nálunk s
talán másutt sem.</p>
<p>A leirat az első feliratra kelt julius 21-én s kihirdettetett a
képviselőházban 22-én. A julius 6-ika és 21-ike közti időben báró
Vay Miklós lemondott a kanczellárságról, mert a februári pátens
kötelező voltát Magyarországra nézve elismerni nem akarta. Helyére
<span class="pagenum"><a name="Page_308" id=
"Page_308">-308-</a></span> gróf Forgách Antal jött. A leiratot már
nem Vay és Zsedényi, hanem Forgách és Beke ellenjegyezték.</p>
<p>A leiratot 23-án kapta kezébe Deák s a felirati javaslat
készítését 25-én kezdte meg. És dolgozott e művön szakadatlanul
tizenhárom napig, majdnem két hétig. Augusztus 6-án lett vele
készen.</p>
<p>E mű, mint akkor valaki kiszámítá: 99,170 betüből áll s
terjedelmére nézve akkora, mint politikai napilapjaink szokott
vezérczikkeiből 25–30 darab összevéve. E mű úgy van megírva, hogy
ezt egyszeri felolvasása után az egész képviselőház egyetlen
felkiáltással elfogadta s nem találkozott képviselő sem a szélső
jobbon, sem a szélső balon, a ki egyetlen szava ellen felszólalt
volna. Deák ugyan páratlan könnyüséggel és soha senki által felül
nem mult szabatossággal fogalmazott, de ily nagy államokiratot oly
gondosan megfogalmazni mégis csak nagy munkával és sok idővel
járt.</p>
<p>Beszélték akkor, hogy az alaki szerkesztést Szalay László
végezte, valamint később beszélték Deák néhány művéről, hogy azt
Csengery Antal szerkeszté. A mit Deák szerkesztett, azt Szalay és
Csengery művével összetéveszteni nem lehet. Deák irálya, valamint
beszéde is egészen sajátságos, mely mindenki irályától és
beszédétől könnyen megkülönböztethető.</p>
<p>A második felirat szerkesztésének külső körülményeiről elmondom
azt, a mit tudok. Kicsiny dolgok ugyan, de a mainál nagyobb idők és
nagyobb férfiak jellemvonásai. S azok a kicsinységek gyakran
szebbek, mint napjaink nagyságai. <span class="pagenum"><a name=
"Page_309" id="Page_309">-309-</a></span></p>
<p>Deák az Angol királynő vendéglőben, szokott szobájában lakott.
Ott készité művét. Julius és augusztus éktelen forró napokkal
köszöntött be, de azért fürdőzni természetesen nem lehetett. Künt a
vármegyéken tatár módra ment a katonai adóvégrehajtás,
Olaszországban dicsőséges harczokat vívtak menekültjeink az olasz
egységért, Kossuth és társai európai szövetséget készítettek
Ausztria ellen, Bécsben Magyarország uj divatu bekeblezését
csinálták, az országgyüléssel végezni kellett gyorsan. Így akarta
az udvar is, de nem bánta a nemzet sem, ha vége lesz a meddő
tanácskozásnak.</p>
<p>Deák magához rendelt egy-egy országgyülési elnöki titkárt.
Többnyire Juraszek Ferencz barátom s később volt képviselőtársam
volt ott, ki akkor Ghyczy Kálmán elnök mellett fungált. Deák maga
írta művének legnagyobb részét, de ha elunta az írást, toll alá
diktálta az oda rendelt elnöki titkárnak.</p>
<p>A reggeli séta után Deák nyolcz, néha fél kilencz órakor rögtön
a dologhoz látott. S dolgozott egyfolytában délig. Akkor lement
ebédelni. Ebédnél barátaival beszélgetett. Délután három órakor
ismét munkához ült s dolgozott esti hét-nyolcz óráig. Ekkor ment ki
sétálni.</p>
<p>Természetesen szivarfüstnél folyt a munka. Az ő szájában a
szivar soha sem aludt ki. Kellett füstölni a titkárnak is. Ott volt
a szivar nyaláb számra skatulyában. Deák rendesen két harmadát
szivta el szivarjának szivó nélkül, akkor félretette, de nyomban
ujra gyujtott.</p>
<p>A nyári forróság igen nagy volt. A nagy meleg iránt <span class=
"pagenum"><a name="Page_310" id="Page_310">-310-</a></span> Deák
nem volt érzéketlen, se közönyös. De a titkár nem feszélyezte őt.
Letette kabátját, mellényét és vastag fekete selyem nyakkendőjét.
Egy-rét ingben dolgozott, természetesen bezárt ajtóknál. Ha egyszer
ajtaját bezárta, kopogtathatott ott a magyar birodalom legnagyobb
ura vagy legelső államférfia, az »öreg ur« írt vagy diktált tovább,
néha hangosabban, mint szokott, de azért az ajtó meg nem
nyilott.</p>
<p>Benső barátainak mindamellett tett némi engedményt. Megengedte
ugyanis, hogy ebéd után felmenjenek hozzá lakására s délután három
óráig nála társalogjanak. Ekkor ő is anekdotázott. A feliratról
beszélni nem engedett, sem maga nem beszélt semmit.</p>
<p>Leggyakrabban látogatták zalai követtársain s néhány kisebb nevü
férfiun kivül Szalay László, báró Kemény Zsigmond, Klauzál Gábor,
Szentiványi Károly, gróf Andrássy Gyula, Lónyay Gábor és Menyhért,
Bittó, Csengery, báró Eötvös József, Gorove, Kazinczy Gábor, Bónis
Samu, Ghyczy, Justh József, Somssich Pál, Trefort, Bezerédy László,
az öreg Bernáth Zsigmond, Hunkár Antal és többen.</p>
<p>Egy délután a következő mulatságos jelenet történt.</p>
<p>Pontban három órakor Deák órájára nézett s a titkárnak szólt. Ez
volt a jeladás arra, hogy az uraknak távozni kell. Azok el is
siettek s egy percz alatt üres volt a társalgó terem. Deák
nyugodtan leült asztalához és írt.</p>
<p>A mint egyszer gondolataiba mélyedve a legnagyobb buzgalommal
dolgozik, szobájának egy sarkából rettenetes <span class=
"pagenum"><a name="Page_311" id="Page_311">-311-</a></span>
hortyogás üté meg fülét. Oda néz haragos szemöldökkel s látja, hogy
a kényelmes karos székben Klauzál Gábor ül és aluszik. Feje
hátraszegve, jóságos komoly arcza a plafont felé fordulva, hortyog
hatalmasan. Ő bizony még akkor aludt el a nagy melegben, mikor ott
volt a társaság s mikor az »öreg ur« kizárta barátait, ő
észrevétlenül ott maradt a sarokban s aludt tovább.</p>
<p>Deáknak egy futó mosoly vonult el ajkai körül. Fölkelt, odament
Klauzálhoz, forradalmi minisztertársához, megfogta vállát, megrázta
becsületesen s midőn Klauzál fölébredt, ezt mondá neki:</p>
<p>– No eredj Gábor te is a többi után, orgona kiséret mellett nem
szokás feliratot készíteni.</p>
<p>Augusztus 6-án kész lett a felirat. 7-én Deák közölte
barátaival. 8-án felolvasta a képviselőházban. A felolvasás
negyedfél órán át tartott szakadatlanul. Felolvasás közben Deákot
két izben Szalay László váltotta fel. De több mint kétharmadát Deák
olvasta, Szalayra alig jutott egyharmada.</p>
<p>Hol vannak e felirati javaslatok kéziratai?</p>
<p>Az elsőé, mely egészben Deák sajátkezü kézirata, Dániel Pál
barátom birtokában van. Deák maga adta neki e szavakkal:</p>
<p>– Ne Pali, neked adom, nálad bizonyosan nem hányódik el, mint
nálam. Majd ha kérem, add vissza.</p>
<p>Sohase kérte vissza.</p>
<p>A második felirat kézirata talán a 61-iki országgyülés iratai
közt feltalálható. E kézirat némely részben másnak s leginkább
Juraszek Ferencznek keze irása. <span class="pagenum"><a name=
"Page_312" id="Page_312">-312-</a></span></p>
<h4>II.</h4>
<p>Az 1865-iki országgyülés koronázó országgyülés volt. De mielőtt
a koronázásra rá került volna a sor: előbb még a porosz-olasz
szövetség ellen végig kellett harczolni a háborut, el kellett
veszteni a königgräczi ütközetet, sőt a magyar emigrácziónak is egy
betörő hadcsapatát Klapka vezérlete alatt látnunk kellett az ország
határszélein.</p>
<p>A koronázás előtt három feliratot kellett a képviselőháznak
felküldeni.</p>
<p>Miniszterium nem volt. E helyett Majláth mint korlátnok, Sennyey
mint tárnokmester képezték a kormányt. Erdély és Horvátország s
Fiume és a Határőrvidék nem volt jelen az országgyülésen. Az ország
abban az állapotban vala, melyben Bach és Schmerling hagyta.</p>
<p>Az 1861-iki feliratoknak az az eredményük volt a 65-iki
választásoknál, hogy tizenöt-húsz képviselőt kivéve, csaknem minden
jelölt azzal a világos programmal lépett föl, hogy ő Deákot fogja
követni. De azért az országgyülés elején mindjárt négy párt
alakult. A szélsőbal, mely Magyarország és függetlenségét írta
zászlójára, melyben az emigráczió tagjai: Simonyi Ernő, Irányi
Dániel, Helfy stb. még nem vehettek részt, s melyet Kállay Ödön,
Madarász József és Böszörményi László vezettek. Továbbá a szélső
jobb, az akkori kormánypárt, gróf Apponyival az élén,
harmincz-harminczöt tagból <span class="pagenum"><a name="Page_313"
id="Page_313">-313-</a></span> állva. Ez a főrendiházban oly erős
volt, hogy Deák egyik felirata csakis négy szótöbbséggel
győzhetett. Továbbá a valódi Deákpárt, melyet jobbközépnek is
neveztek, végre a balközép, élén Tiszával, Ghyczyvel, Nyáry Pállal,
Bónis Samuval. Ezt tigrispártnak nevezte el 1866. januárban Ludasi
Gans Mór az Apponyi-párt lapjában, a »Magyar Világ«-ban s e név a
koronázásig rajta maradt. A tigrispárt mintegy kilenczven tagból, a
Deákpárt mintegy száznyolczvan tagból állott.</p>
<p>Az országgyülés deczember 10-re volt összehíva. Alakuló
pártgyülését a Deákpárt 1866. január 22-én tartá az Európa
vendéglőben. Pártelnökké Klauzál Gábor választatott. Ezután a tagok
összeirták magukat. Voltak 181-en. Bánó József azt jelenté, hogy
egy társaságban 20 balközépi férfiu kijelenté, hogy ő is idejönne,
ha meghivnák őket, egy másik képviselő kijelenté, hogy Ghyczy
Kálmán is hajlandó volna meghivásra idejönni. Deák azt mondá e
kijelentésekre:</p>
<p>– Nem vendégséget tartunk mi, hova meghivásra kell megjelenni, e
kör nem zárt kör, ide mindenki bejöhet s ha őszintén hozzánk
csatlakozik: szivesen fogadjuk.</p>
<p>Ugyanezen az értekezleten indítványozta Deák, hogy egy felirati
bizottság alakíttassék. E bizottság harmincz tagból volt
összeállítandó, kik közé tizenkilencz deákpárti, kilencz balközépi
és két szélsőjobb indítványoztatott. A szélsőjobbról gróf Apponyi
György és Bartal György voltak a jelöltek.</p>
<p>Két nap mulva, január 24-én, a balközép is alakuló <span class=
"pagenum"><a name="Page_314" id="Page_314">-314-</a></span> gyülést
tartott a Tigris vendéglőben. A 30-as bizottságot ők is elfogadták,
a pártarányt e bizottságban ők is helyeselték, de a Deákpárt
kijelölt emberei közül csak 9-et fogadtak el, a többire nézve
kinek-kinek szabad elhatározására bizatott a szavazás. Szavazhattak
a kijelöltekre vagy másokra. A szélső jobbot egészen kihagyták s
báró Kemény Zsigmond ellen, továbbá Fest Imre, gróf Csáky László és
Kandó Kálmán ellen nagy agitácziót csináltak.</p>
<p>Mindamellett az Európa vendéglőbeli lajstrom nyert többséget
január 27-én. Legkevesebb szavazatot Jókai Mór nyert, mert a
Deákpárt meg ő rajta akart báró Keményért boszut állani.</p>
<p>A felirati bizottság már megalakult s működését meg is kezdé,
mikor ő felségeik január 29-én Budapestre jöttek. Épen uri bál volt
az Európa nagytermében. A császárné kiséretéből többen óhajtottak
volna ott megjelenni s a császárné főudvarmestere ezt közlé a
rendezőséggel. A rendezőség néhány tagja azonban kijelenté, hogy
udvari emberekkel és katonatisztekkel ők együtt nem mulatnak s
igazi honleányok nem tánczolnak. Megjegyzendő, hogy az Almássy
összeesküvés áldozatai akkor még a börtönt szenvedék. No hiszen,
lett erre az udvarnál rettenetes riadalom. Az udvari személyzet nem
akart kevesebbet, mint hogy a fölségek rögtön pakoljanak s menjenek
Bécsbe, a magyar rebelliseket pedig vasra kell verni. Midőn a
császárné megtudta e báli botrányt, mint a bécsi lapok nevezték,
kezét tördelve így kiáltott fel: »Mein Gott, was werden die
<span class="pagenum"><a name="Page_315" id=
"Page_315">-315-</a></span> Herren Erzherzoge dazu sagen?«
(Istenem, mit mondanak ehhez a főherczegek.)</p>
<p>A felirati bizottság az akadémiában tanácskozott. Elnöke volt
gróf Andrássy Gyula, előadója: Csengery Antal. A felirati
javaslatot készen Deák Ferencz terjeszté elő. Ezt minden tag
számára lelitografálták, de minden tag becsületére fogadta, hogy a
bizottság tárgyalásait s a felirat szövegét titokban tartja s a
hirlapoknak oda nem adja. Midőn e miatt egykor valaki a deákpárti
körben zugolódott, azt felelé Andrássy gróf:</p>
<p>– A titoktartást megfogadtuk, meg is álljuk; ki szeretné a
nyulpecsenyét, ha akkor hoznák az asztalra, mikor a nyulat
nyúzzák?</p>
<p>A felirati javaslat egészen Deák műve. Néhány lényegtelen
módosítással elfogadta a bizottság, február 8-án előterjesztetett a
képviselőházban s tárgyalása 15-re kitüzetett. Előadója a házban
Csengery volt.</p>
<p>Érdekes és izgalmas napok voltak ezek is.</p>
<p>A felirati bizottságban egy kínos jelenet történt egyszer. Deák
Ferencznek és gróf Apponyi Györgynek rettenetes összeütközése.</p>
<p>Apponyi a bizottságban egy hosszabb módosítványt adott elő, mely
elburkoltan az októberi diploma elfogadását s Magyarország
alkotmányának erre alapítását tartalmazta.</p>
<p>Kemény Zsigmond felszólítá Apponyit, hogy ne beszéljen ilyen
burkoltan s adja elő nézetét világosan.</p>
<p>Apponyi aztán előadá, nézete szerint az októberi <span class=
"pagenum"><a name="Page_316" id="Page_316">-316-</a></span> diploma
a legnagyobb vivmány, melyet elérhetünk s melyre számíthatunk.</p>
<p>Deák erre rettentő haraggal fölállott s tartott egy olyan
beszédet, a minőt ő se tartott soha. Elszámlálta a konzervativ párt
bűneit s összetörte Apponyit, az egykori alkanczellárt úgy, hogy az
többé Magyarország politikai közéletében nem szerepelt. Azt mondá a
többek közt, hogy a magyar nemzet ellen sem magyar, sem idegen ezer
év óta nagyobb bűnt nem követett el, mint azok, kik az illir
mozgalmat felszították s a 48-iki eseményeket, tudva, szándékosan
előkészítették. S most – úgymond – mikor a nemzet és fejedelem ujra
azon az úton van, hogy egymást megértse, most ismét előállanak azok
a férfiak, hogy útját állják az üdvös közeledésnek. Engesztelhetlen
haragja s a legsúlyosabb érvek özöne borítá el szavai alatt a
konzervativ párt férfiait.</p>
<p>Tartott vagy egy óráig a beszéd. A jelenlevők elképedve
hallgatták. Apponyi reszketve, halotthalványan ült székén. Deák
után sokáig senki se szólt. Később Apponyi fölkelt s távozni
készült. Távozás közben mondá:</p>
<p>– Félek, hogy gyönyörü csikóimnak, miket a koronázásra
tanittattam be, nem vehetem már hasznukat.</p>
<p>Deáknak e beszédét a világ legnagyobb és legszebb szónoki
művének mondák a jelenvoltak. A beszéd nincs meg. Gyorsíró nem volt
jelen. Jókainak, ki jelen volt, csak később jutott eszébe
jegyezgetni. A legszebb részeket ő sem jegyezheté fel. De azért az
ő jegyzetei némi halvány képet nyujtanak a beszédről. Abban az
időben – jól emlékszem rá – szájról-szájra menve <span class=
"pagenum"><a name="Page_317" id="Page_317">-317-</a></span> a
beszéd sok része köztudomásuvá vált. Másnap mondá Jókai, czélozván
arra a körülményre, hogy Apponyiék lapja mindig a tigris-pártot – a
balközépet – támadá:</p>
<p>– Apponyiék addig kerülgették a tigriseket, míg rábukkantak az
oroszlánra.</p>
<p>Valóban úgy is történt.</p>
<p>A felirati általános vita február 20-ig tartatott, a részletes
24-ig.</p>
<p>Február 22-én a részletes vitánál tartá Deák legnagyobb és
legszebb beszédét azok közt, melyek ránk maradtak.</p>
<p>A beszédnek óriási hatása volt. E beszéd volt a konzervativ
pártnak akkor halotti beszéde. Ettől kezdve az Apponyi-párt örökre
megszünt. Tagjai elszéledtek, a parlament tárgyalásaiban többé
részt nem vettek s még a koronázás után a következő országgyülésre
se vállaltak mandátumot.</p>
<p>– E beszéd után, – mondá nékem Ürményi Miksa később, – e beszéd
után csak mi ketten, gróf Zichy Nándor és én maradtunk a
parlamentben s vállaltunk mandátumot, hogy legyen mégis hírmondó az
egykor oly hatalmas konzervativ pártból.</p>
<p>Báró Sennyey bejött ugyan a parlamentbe 1872 őszén, de külön
pártot nem alakított. A külön konzervativ párt csakis 1875
tavaszán, a fuzió után, alakult meg, a 66-iki feloszlástól épen
kilencz esztendőre. De három év mulva ez is meghalt a nélkül, hogy
e három év alatt is élt volna. 1878-ban egyesült a középső ellenzék
elemeivel s alkotá az egyesült ellenzéket. <span class=
"pagenum"><a name="Page_318" id="Page_318">-318-</a></span></p>
<p>A 65-iki országgyülés első felirata tehát a konzervativ párt
megszünéséről nevezetes. De e felirat részletes tárgyalása alatt
még egy más érdekes dolog is történt, mely azonban sokkal kevésbbé
maradt emlékezetben.</p>
<p>Erdélynek külön országgyülése volt 1865-ben. A 48-iki
törvényekkel ugyan ez ellenkezett, de az udvar a 48-iki törvényeket
épen nem akarta úgy egyszerüen végrehajtani. Az Erdélylyel való
uniót is csak az esetben volt hajlandó megszivlelni, ha azt még egy
országgyülés, mely képviseleti alapon jön össze, helyben fogja
hagyni.</p>
<p>Helyben is hagyta s most már nem volt tettleges akadály abban,
hogy az erdélyi képviselők is Budapestre jőjjenek.</p>
<p>1848. óta először! Tizennyolcz esztendő óta nem látott Budapest
erdélyi képviselőt.</p>
<p>1866. évi február 22-én jelent meg az első. Épen Deák nagy
beszédének napján.</p>
<p>Gyula-Fehérvár egyik képviselője volt ez. Fiatal ember,
középmagas termettel, kopaszodó homlokkal, de mosolygó arczczal.
Egyszerü fekete díszben jelent meg ott a Nemzeti Muzeum
dísztermében, a hol akkor a gyülések tartattak. De megjelenése
harsogó éljenzésre ragadta a házat. Sok képviselő fölemelkedett
helyéről, úgy adott hangot kitörő érzelmeinek.</p>
<p>E mosolygó férfiu, ez ifju törvényhozó pedig nem volt más, mint
báró Kemény Gábor, a későbbi közgazdasági miniszter.</p>
<p>Sohase kapott többé oly egyetemes, dörgő éljent.</p>
<hr class="chap" />
<div class="chapter"></div>
<p><span class="pagenum"><a name="Page_319" id=
"Page_319">-319-</a></span></p>
<h3>DEÁK UTOLSÓ BÉCSI ÚTJA.</h3>
<p class="center"><i>(Visszaemlékezés 1867-re s az első nagy
egyházpolitikai kérdésre.)</i></p>
<p>A kiegyezési tárgyalások alatt a hazai főpapság szenvedőlegesen
viselte magát. Nem vélte időszerűnek kifogásait érvényesíteni az
1848-ik évi törvények ellen, melyek az egyház és iskola kormányzati
ügyeinek vezetését is parlamenti felelős miniszterre bízták s a
parlament interkonfesszionális ellenőrzése alá helyezték.</p>
<p>Az egész nemzetnek pártkülönbség által meg nem zavart egyetlen
kivánalma volt a 48-iki törvények visszaállítása. Restitutio in
integrum: ez volt a jelszó. A főpapság elég hazafias és elég
eszélyes volt az ő külön álláspontját nem hangsúlyozni.</p>
<p>A bibornokprimás, Szcitovszky agg volt és beteges. A kiegyezés
létrejöttét nem érheté meg, az országgyülés elején meghalt.</p>
<p>A főpapság nélkülözte szokott vezetőjét. Különben a konzervativ
Apponyi-párttal tartott, de mikor ez Deák heves támadásai alatt
széttöredezett, a főpapság is hallgatag maradt.</p>
<p>De nézetéről – mint a következés megmutatta – nem mondott le.
<span class="pagenum"><a name="Page_320" id=
"Page_320">-320-</a></span></p>
<p>A kanczellár Mailáth György volt, ki, valamint báró Sennyey Pál
tárnokmester is, a konzervativekkel tartott. Mailáth ismerte és
helyeselte a főpapság külön nézetét. A mit csak kanczellárságának
utolsó napjaiban árult el az esztergomi primás kinevezésével.
Ámbár, s ezt itt hangsúlyoznunk kell, maga Mailáth nem erőltette a
dolgot s egyáltalán nem exponálta magát a magas klérus programmja
mellett.</p>
<p>1867. januárban már odáig érlelődtek a viszonyok, hogy a magyar
felelős miniszterium kinevezésére került a sor. Belcredi állása meg
volt ingatva s a korona Beust báró támogatása mellett is el volt
határozva az alkotmányi és államjogi viszályt Deák Ferencz
javaslatai szerint megoldani s az ország kormányát Deáknak és
társainak adni át.</p>
<p>E helyzetben egészen természetesnek, a politikai ildom
követelményeivel egészen összeférőnek volt tekinthető az
üresedésben levő esztergomi érseki és primási állás betöltésével
néhány napig várakozni s ily magas méltóságnak, ily nagy közjogi
hatalomnak s ily nagy javadalomnak adományozását a néhány nap múlva
kinevezendő törvényes kormányra hagyni s ennek engedni át.</p>
<p>Mindamellett Mailáth György a korona elé terjeszté, hogy Simor
János győri püspök az esztergomi primási székre sürgősen
neveztessék ki. A korona elfogadta a tanácsot s 1867. január 20-án
aláírta a kinevezési okiratot.</p>
<p>Erről előzőleg se Deák Ferencz, ki otthon az ügyeket
<span class="pagenum"><a name="Page_321" id=
"Page_321">-321-</a></span> vezette, se gróf Andrássy Gyula, ki
miniszterelnök leendett, se báró Eötvös József, ki a
kultuszminiszteri tárczát volt átveendő, nem bírt tudomással.</p>
<p>Bécsi jól értesült lapok hozták a hírt január 22-ikén.
Megjegyzendő, hogy a hivatalos lapok mind Bécsben, mind Pesten
mélyen hallgattak a kinevezésről.</p>
<p>A kinevezés híre a Deák-párt köreiben nagy visszatetszést szült.
Deák maga helytelennek mondá bizalmas körökben. Andrássy gróf épen
nem csinált titkot neheztelő érzelmeiből. Vérmesebb deákpárti
politikusok a klubban és a képviselőház folyosóin kijátszásról,
meglepetésekről beszéltek. Készen volt a fulmináns hírlapi czikk,
melylyel a Deák-párt főlapjában támadtatott volna meg a
Mailáth-Sennyey-kormány e tapintatlanságért.</p>
<p>A czikket azonban Deák Ferencz nem engedte közzé tenni s
általában tiltá, hogy ebből zajt üssenek, sérelmet formáljanak. A
dolgon, mint mondá, úgy sem lehet változtatni, tehát csak kárral
járna, ha mind a korona, mind az uj primás elkedvetleníttetnék.</p>
<p>Simor János kineveztetése csak tizennégy nap mulva, január 31-én
tétetett közzé a bécsi hivatalos »Wiener Zeitung«-ban.</p>
<p>Itthon Deák Ferencz lapja agyonhallgatta a kinevezést, nem szólt
róla se jót, se rosszat, csak az ujdonságokban vett róla két sornyi
tudomást.</p>
<p>Simor János püspök eleve már Bécsbe hivatott. Mint akkor
kiszivárgott a hír, neki nem nagy kedve volt a primási széket
elfoglalni s csakis ő felsége hangsúlyozott kivánságára nyugodott
bele a kinevezésbe. <span class="pagenum"><a name="Page_322" id=
"Page_322">-322-</a></span></p>
<p>De a midőn már belenyugodott, nem késett a magyarországi róm.
kath. egyház sérelmeit a 48-iki törvényekben instituált
kultuszminiszteri állás ellen formulázni. Már január utolján
átnyujtott ő felségének egy erről szóló, gondosan kidolgozott
promemoriát.</p>
<p>Az ebben kifejtett nézet s annak indokolása teljesen azonos
azzal, melyet Schlauch Lőrincz szatmári püspök a 80-as évek elején
terjesztett elő a Szent László-társulat egyik ülésén.</p>
<p>Eszmemenete legszűkebb vázlatban a következő:</p>
<p>A magyar király a magyarországi római kath. egyháznak legfőbb
kegyura s mint ilyen, mint supremus patronus gyakorolja ez egyház
fölött a fölségjogokat: a püspöki kinevezéseket, az egyházi
javadalmak adományozását, az alapok, alapítványok és iskolák
feletti legfőbb felügyeletet, a legfőbb fegyelmi jogot stb. Ámde a
legfőbb patronátusi jogot az egyház ruházta a magyar királyra, de
nem mint puszta államfőre, hanem mint »apostoli király«-ra. A
minden más felekezet fölötti legfőbb patronátus csak a rex
apostolicus-t illeti. Ez oly jelleg, mely specziális; oly jog,
melyet a fölség nem gyakorolhat egy esetleg más vallásu miniszter
közvetitésével s nem bocsáthat egy interkonfesszionális parlament
ellenőrzése alá. A kultuszminiszter kinevezése s a róm. kath.
egyház és iskolaügy legfőbb kormányzati ügyeinek erre bizása tehát
nyilván sérelmes az egyházra, a miből következik, hogy vagy
kultuszminisztert nem lehet kinevezni, vagy erre a róm. kath.
egyház ügyeit nem lehet bízni, hanem ezeket ő felsége a
<span class="pagenum"><a name="Page_323" id=
"Page_323">-323-</a></span> felelős kormányon és parlamenten kívül
a primás közvetítésével intézheti.</p>
<p>A promemoria e nézetet bőséges idézetekkel s történeti
hivatkozásokkal támogatta s ő felségének különösen figyelmébe
ajánlá az egyházhoz buzgón ragaszkodó őseinek dicső példáit.</p>
<p>Ez előterjesztés mély benyomást tett ő felségére. Meggyőzni
látszott őt arról, hogy a magyar ősi közjoggal s az egyház valódi
érdekével csak az a nézet hangzik össze, melyet Simor János primás
fejt ki az előterjesztésben.</p>
<p>Ő felsége meghallgatá e tárgyban Mailáth György kanczellárt.
Valószinüleg meghallgatott másokat is. A kanczellár egyenesen
hivatkozott a 48-iki törvényekre, melyek visszaállítása a kiegyezés
feltételét képezi s melynek csonkán való visszaállítása nem
nyugtatná meg se a nemzetet, se a Deák-pártot; a 48-iki törvények
pedig a róm. egyház kultur és iskolai stb. ügyeire kivételt nem
tesznek s nem is engednek. Főleg e körül mozgott Mailáth
érvelése.</p>
<p>Ez nem tudta eloszlatni ő felsége aggodalmait. Szükségesnek
látta Deák Ferencz tanácsát is meghallgatni.</p>
<p>Deák erről a kanczellár által értesíttetvén, február 7-én a
reggeli vonattal Bécsbe indúlt s oda érve, ott a Bécsben tartózkodó
magyarok által a pályaházban nagy ovácziókkal fogadtatott. Még ez
este fölkereste Mailáth Györgyöt, ki viszont őt látogatta meg a
»Hôtel Frankfurt«-ban. Itt tudta meg Deák tüzetesen, miért hivatta
őt ő felsége különösen. <span class="pagenum"><a name="Page_324"
id="Page_324">-324-</a></span></p>
<p>Február 8-án tíz órakor fogadta ő felsége Deák Ferenczet. Ekkor
kínálta meg formaszerüleg a miniszterelnökséggel s ekkor kérdezé
meg véleményét a leendő miniszterek iránt is.</p>
<p>Mindezekről ezúttal nem akarok szólani. Csak a primás
előterjesztéséről, melyet ő felsége maga is megismertetett Deákkal
s melyre nézve tüzetes véleményét kérte, érintvén egyúttal azt is,
minő véleményt adott erre nézve Mailáth kanczellár.</p>
<p>Deák Ferencz lényegileg a következő véleményt nyilvánítá:</p>
<p>Hogy a magyar király »apostoli« czíme szorosan mit jelent, ezt
törvényeink nem határozzák meg s egész biztosan ő sem tudja.
Valószinüleg czímnél nem sokkal több s királyaink a múlt
századokban nem is használták – ha jól tudja – Mária Teréziáig. Azt
azonban biztosan tudja, hogy a legfőbb patronátusi jog nem a »rex
apostolicus«-t illeti, hanem a mindenkori államfőt. Ezt illeti
most, midőn örökös királyságunk van, ezt illette a választott
királyok alatt, sőt a mikor a fölségjogokat nem király gyakorolta,
hanem gubernátor, t. i. Hunyady János: a legfőbb kegyúri,
püspökkinevezési, egyházi adományozási stb. jogok ő általa is
törvényesen, sőt egyenesen a római szentszék egyetértésével
gyakoroltattak. Előfordult ugyanis, hogy az Álmos herczeg által
alapított s fia vak Béla király által gazdagon dotált dömösi
prépostság megürülvén, erre Hunyady János az esztergomi szent Tamás
prépostját, István mestert akarta kinevezni s a javadalmat ennek
adományozni, <span class="pagenum"><a name="Page_325" id=
"Page_325">-325-</a></span> de V. Miklós pápa ebben megegyezni nem
akart, hanem saját penitencziáriusát, a szent Remeték rendjéhez
tartozó Valentinust óhajtotta kinevezni. A pápa nem hajolván, végre
Hunyady János a pesti országgyűlésből 1450. évi junius 12-ről a
pápának egy erélyes levelet írt, melyben szórul-szóra ezt mondá a
többi közt: »Ita induxisse in animum, ita denique omnium generalem
voluntatem esse, ut in dicta Ecclesia hosti prius, quam tali
hospiti licebit portas patefacere, quippe libertate in regno finis,
idem regno fiet. Proinde Beatitudo Vestra, si devotam sibi fide et
officio, salvam cupit esse Hungariam, patiatur et liberam fore.«
(Magyarul: »Ugy vagyok elhatározva s mindeneknek akarata az, hogy
amaz eklésiába, t. i. a dömösi prépostságba, inkább ellenség
jusson, mint ilyen vendég, mert ha vége lesz az ország
szabadságának, legyen vége magának az országnak. Ha tehát
Szentséged Magyarországot hűnek és engedelmesnek óhajtja: tűrnie
kell, hogy szabad legyen.«) Véleményét Deák Hunyady János örökké
igaz szavainak hangsúlyozása után ekként végezé:</p>
<p>V. Miklós római pápa e levélre elismerte Hunyady nézetének
jogosságát. Ha tehát ő, a ki király se volt s annál kevésbbé
lehetett apostoli király, mint választott kormányzó teljes joggal
gyakorolhatá az összes legfőbb patronátusi és fejedelmi jogokat s
ha ebben maga a római szentszék is teljesen megnyugodott: akkor ő
felsége is nyugodt lélekismerettel kinevezheti a kultuszminisztert
s gyakorolhatja ennek közvetítésével az egyházra vonatkozó
felségjogokat. <span class="pagenum"><a name="Page_326" id=
"Page_326">-326-</a></span></p>
<p>A felhozott történeti példa nagy hatást tett ő felségére annál
inkább, mert az nagyon találó volt az alkotmányviszályra is.
Deáknak ezzel kapcsolatos egyéb fejtegetései teljesen meggyőzték őt
és Simor János primásnak reprezentáczióját nyomban félretette.</p>
<p>Deák február 9-én jött el Bécsből.</p>
<p>Ugyanezen a napon Simor János ő felsége kezébe letette az
esküt.</p>
<p>Február 10-én gróf Andrássy, báró Eötvös, Lónyay, Wenckheim és
Horváth Boldizsár mentek fel Bécsbe.</p>
<p>Február 16-án visszalépett Mailáth s 17-én kineveztetett a
magyar miniszterium. A kinevezési okiratot nem Mailáth
szignálta.</p>
<p>Mind e részleteket, t. i. a Simor előterjesztésére vonatkozókat,
maga Deák Ferencz beszélte el előttem s mások előtt. Báró Eötvös
József és Csengery Antal naplóiban, különösen Csengeryében meg kell
örökitve lenni ez esetnek.</p>
<p>Midőn elbeszélte: elbámultam amaz emlékező és itélő tehetségen,
mely képes volt ő felségének rögtönözve e kérdésben a legmeggyőzőbb
érvet előhozni s miután Hunyady János ezen leveléről én addig
sohase hallottam semmit, kérdém tőle, hol lehet azt a levelet
olvasni:</p>
<p>– Arra már biztosan nem emlékszem, – mondá, – hanem vedd elő
Kelemen Historia Juris Hungarici Privati könyvének első kötetét s a
Johannes de Hunyad Gubernator czím alatt marginalis jegyzésben
megtalálod, hol olvasható a levél. <span class="pagenum"><a name=
"Page_327" id="Page_327">-327-</a></span></p>
<p>Deák ez után még tizenkét nap hián kilencz esztendeig élt, de
többé sohase látogatta meg Bécset. Beszélt ugyan a királylyal még
többször is, de mindig Budán a királyi palotában vagy vendéglőbeli
lakásán Pesten, a mikor a király látogatta meg őt.</p>
<hr class="chap" />
<div class="chapter"></div>
<p><span class="pagenum"><a name="Page_328" id=
"Page_328">-328-</a></span></p>
<h3>EGY DEÁK-ADOMA.</h3>
<p>Sok adomát adnak szájról-szájra, melyről azt hiszik és vallják,
hogy az Deák Ferencztől származik, melynek azonban Deák soha hírét
se hallotta. De viszont Deáknak is sok adomája jár szájról-szájra
jó vagy rossz alakban, gyakran eltorzítva, gyakran eredeti,
egyszerü alakjából s találó jelentéséből teljesen kiforgatva. Zichy
Antal is egykor egy Deák-adomát szőtt parlamenti beszédébe,
melylyel demonstrálni akarta, hogy Deák miként vélekedett a
vármegyéről s miként azokról, kik a megyerendszert a negyvenes
években üldözőbe vették. A Deák-adomát azonban nem igazi alakjában
adta elő.</p>
<p>Sietek megjegyezni, hogy Zichy Antal nem akarta az adomát
kiforgatni, sőt annak egészen helyes értelmét s jelentőségét akarta
a parlament előtt feltüntetni. Hanem hát, az adoma is, ha igazi,
saját alkatu költői mű, melyben meg kell lenni a mese
egyszerüségének és plasztikájának s az epigramma szellemszikrájának
és élességének. Deák adomái különösen kitünők e <span class=
"pagenum"><a name="Page_329" id="Page_329">-329-</a></span>
tekintetben, de Zichy Antal előadásából az adomáknak épen e
kitünősége hiányzott.</p>
<p>A Deák-adomák kétfélék.</p>
<p>Voltak Deáknak pikáns és nem pikáns adomái, melyeket ő a magán
és társaséletből ellesett, vagy másoktól hallott, a melyeket ő
minden konkrét alkalmazás nélkül pusztán kellemes időtöltésül,
társaságának mulattatására szokott elbeszélni. Czélszerű, ha az ily
adomák is lehetőleg azzal a czikornyátlan egyszerüséggel adatnak
elő, melynek Deák példányszerű mestere volt annyira, hogy összes
íróink és közférfiaink közül alig lehet valakit e tekintetben hozzá
hasonlítani. S különösen nyelvének és beszédmódjának magyarossága
az, mely megérdemli, hogy íróink és elbeszélőink lelkiismeretesen
tanulmányozzák és kövessék. Természetes azonban, hogy nincs valami
szembeötlő abban, ha az ilyfajta adomákat kiki az eredetitől
többé-kevésbbé eltérő alakban adja tovább.</p>
<p>Egészen másként kell tekintenünk Deák más fajta adomáit.</p>
<p>Deák ugyanis klubban vagy magán tanácskozásban nem egy politikai
és irodalmi kérdést gyakran egy élczes ötlettel vagy egy
alkalmazott adomával vagy egy szándékosan előidézett komikus
helyzettel döntött el vagy világosított meg. Az ily ötletek vagy
alkalmazott adomák azok, melyek különösen megérdemlik a Deák-adoma
nevet. Ezek gyakran nagy politikai bölcseséget tartalmaznak,
gyakran hosszu és komoly gondolkodásnak s mély megfigyelésnek
néhány szóban <span class="pagenum"><a name="Page_330" id=
"Page_330">-330-</a></span> kifejezett becses eredményei. S
hasonlítanak gyakran az emberiség nagy gondolkozóinak úgynevezett
»bölcs mondás«-aihoz.</p>
<p>Az e fajta adomákhoz tartozik az is, melyet Zichy Antal a
parlamentben elmondott s jó czélzattal ugyan, de nem egészen hű
alakban mondott el. Hiányzott adomájából a valódi plasztika s az
adoma epigrammai éle se volt egészen az igazi.</p>
<p>Az adoma az én tudomásom szerint lehető hűséggel a
következő:</p>
<p>Deák a negyvenes évek elején – mint később is – – igen jó
bizalmas viszonyban volt az akkor úgynevezett czentrálistákkal,
kikhez báró Eötvös József is tartozott. Ezek különben mind az
általa vezetett nemzeti oppoziczióhoz tartoztak, de e pártban külön
árnyalatot képeztek. Ők a parlamentáris kormányzat és miniszteri
felelősség behozására törtek, de a municzipálisták elleni
eszmecserében a vármegyék hibáit, gyöngeségeit, visszaéléseit
rikitó szinekben festegették s gyakran megtámadták a vármegyékben
azt is, a mi ezekben jó és üdvös volt. Deák ezért gyakran
megintette, nem egyszer élczeinek tárgyává tette őket.</p>
<p>Báró Eötvös a »Falu jegyzője« czímű regényét egyenesen a
vármegye-rendszer ellen írta s a mi vétek, bűn és visszaélés a
kiváltságos nemesi osztály által a vármegyében valaha
elkövettetett, azt egyetlen vármegyében személyesítve tárta a
közönség elé a regényben. Mikor a regény készen volt, annak egy
díszes kötésü példányát személyesen elvitte Deákhoz, átadván azt
<span class="pagenum"><a name="Page_331" id=
"Page_331">-331-</a></span> baráti emlékül s megkérvén Deákot, hogy
ha elolvasta, mondja meg róla véleményét.</p>
<p>Abban az időtájban jelent meg dr. Máttyus-tól a lovakról egy
különben becses szakkönyv, melynek ez volt a czíme: »Lótudomány.« E
könyvnek czímlapján le volt rajzolva egy beteg ló s erre rá volt
rajzolva mindennemű betegség, mely a lovakon csikó koruktól fogva
vénségükig előfordulhat. Mindennemü belső és külső betegség.</p>
<p>Deák rögtön elolvasta báró Eötvös irányregényét s midőn pár nap
mulva báró Eötvös őt meglátogatá s a regény felől véleményét
kérdezé, Deák nem felelt egyenesen, hanem eszében tartva azt, hogy
báró Eötvös minden elképzelhető megyei visszaélést egy megyére
alkalmazva, élénk költői tehetséggel felhord a regényben, egész
komolysággal oda fordul Eötvöshöz:</p>
<p>– Ismered Máttyus Lótudományát?</p>
<p>Báró Eötvös megütközve feleli:</p>
<p>– Nem ismerem.</p>
<p>Deák erre előveszi Máttyus könyvét s a czímlapot s azon a beteg
lóalakot mutatva, ezt mondja:</p>
<p>– Nézd barátom, mind ez a lóbetegség előfordul, hanem azért
ilyen ló nincs a világon s nem is volt.</p>
<p>Báró Eötvös, a költő, a tudós s az államférfi egy szót se szólt
többé, mert ebből teljesen megértette, miként vélekedik Deák a
megyerendszer elleni hajtóvadászatról.</p>
<p>S különösen miként vélekedik a »Falu jegyzője« czimü regény
politikai értékéről.</p>
<hr class="chap" />
<div class="chapter"></div>
<p><span class="pagenum"><a name="Page_332" id=
"Page_332">-332-</a></span></p>
<h3>KÉT KIS DEÁK-ADOMA.</h3>
<h4>I.</h4>
<p>»Sohase tartsd grácziának, ha oda kell adnod, a mi a tied.«</p>
<p>E bölcs mondásnak története van, melyet Deák Ferencz igy adott
elő:</p>
<p>»Gyakran csodálatos befolyása van az emberre annak, a mit
gyermekkorában látott vagy hallott. Talán négy esztendős gyerek
voltam, mikor egyszer édesapám elvitt magával Németujvárra
látogatóba az öreg Batthyány Lajos herczeghez. Édesapám és a
herczeg jó ismerősök voltak, s a herczeg szerette apámat.</p>
<p>Mig az öregek egymással beszélgettek: addig engem a herczeg
parancsára egy inas kivezetett a kertbe játszani. A kertésznek volt
egy fia, ki velem egykoru volt, s kivel csakhamar összebarátkoztam.
A kertész két narancsot adott nekem ajándékba és a kertészfiuval s
a két narancscsal a parkban igen jól mulattam.</p>
<p>A mint ott játszadoztunk, egy útkanyarulatnál jön szemközt a
herczeg édesapámmal. Apám meglátja nálam a narancsokat, s azt kérdi
tőlem: <span class="pagenum"><a name="Page_333" id=
"Page_333">-333-</a></span></p>
<p>– Hol vetted fiam azt a szép gyümölcsöt?</p>
<p>– A kertész bácsi adta.</p>
<p>– Jól van fiam, de most jer a kegyelmes herczeghez, kináld meg a
narancscsal s mondd neki tisztességtudással: Kegyelmes herczeg
tegye meg azt a grácziát, fogadja el szegénységemtől ezt a két
narancsot.</p>
<p>E szavakra én a két narancsot erősen megszoritottam, s kezemet
hátratéve azt mondám:</p>
<p>– Nem adom.</p>
<p>Édes apámat meglepte e gyermeki dacz, szégyelte magát a herczeg
előtt, s haragosan, botját fölemelve kérdé tőlem:</p>
<p>– Miért nem adod?</p>
<p>Erre ujra daczosan feleltem:</p>
<p>– Nem adom, mert ez az enyém.</p>
<p>Apám ujra haragba jött, de őt a herczeg lecsillapitá s aztán a
herczeg hozzám jövén, arczomat megsimogatá s e szavakat mondá:</p>
<p>– Derék gyerek vagy fiam. A tied az a narancs. Soha se tarsd
grácziának, ha oda kell adnod, a mi a tiéd.</p>
<p>E szavakat – úgymond Deák Ferencz – soha se felejtettem el,
gyakran eszembe jutottak akkor is, mikor a bécsi kormánynyal
alkudoztunk. <span class="pagenum"><a name="Page_334" id=
"Page_334">-334-</a></span></p>
<h4>II.</h4>
<p>»Magad légy olyan ember, mint a milyennek fiadat szeretnéd.«</p>
<p>E bölcs mondásnak szintén története van, melyet én mondok
el.</p>
<p>1872-ik évi karácsony előtt való nap délutánján meglátogattam
Deák Ferenczet Angol Királynő szállodai lakásán. Szerencsére néhány
perczig maga volt.</p>
<p>– Azért jöttem kedves bátyám, hogy megkérjem, engedje meg, hogy
fiamat ide elhozhassam.</p>
<p>– Hány éves a fiad?</p>
<p>– Negyedfél.</p>
<p>– Miért akarod ide hozni?</p>
<p>– Hogy kedves bátyámat láthassa, azt hiszem akkor különb ember
lesz belőle.</p>
<p>– Ostoba beszéd.</p>
<p>Rossz kedve volt az öreg urnak, nem szólt többet s én nem hoztam
a dolgot elő többé, noha tervemről le nem tettem.</p>
<p>A következő nyáron gyakran kivittem a kis fiut az állatkertbe.
Ott találtam egyszer Deák Ferenczet Kvassay Laczi társaságában, a
mint nézte Casanova asszony oroszlánait és kezében fogva simogatta
a kis hat hetes oroszlánkölyket.</p>
<p>Eléje vezettem fiamat azt mondám neki:</p>
<p>– Fiam, nézd meg ezt a bácsit. Ez Deák Ferencz. – Ma van junius
6-dika. Ha felnősz jusson eszedbe, <span class="pagenum"><a name=
"Page_335" id="Page_335">-335-</a></span> hogy te még láttad Deák
Ferenczet. Légy erre büszke, s légy erre méltó.</p>
<p>Deák Ferencz komoly képpel nézett reám és a fiura. A fiu odament
hozzá, az oroszlánkölyökről lehuzta kezét s megcsókolta azt. Az
öreg ur arcza szeliddé vált, s kezét reátévén a fiu fejére, azt
mondá nekem:</p>
<p>– A gyermekek legjobban követik apjuknak példáját. Magad légy
olyan ember, mint a milyennek fiadat szeretnéd.</p>
<hr class="chap" />
<div class="chapter"></div>
<p><span class="pagenum"><a name="Page_336" id=
"Page_336">-336-</a></span></p>
<h3>DEÁK FERENCZ BETEGSÉGE.</h3>
<p>Eszembe se jut az orvosok mesterségébe belekontárkodni s a mit
magam se tudok, arról irni. De a mit hallottam és láttam s a mi
Deákra közvetlenül vonatkozik s különösen betegségére: arról akarok
egyet s mást elmesélni.</p>
<p>A karszék, melyben Deák majd egy évig ült s melyben nagy lelke
elszállt tőle, ott van a muzeumi Deák-szobában. Egyszerü, olcsó,
viseltes, közönséges karszék, a minők ez előtt harmincz vagy
negyven évvel voltak divatban. Ott volt e karszék az Angol Királynő
fogadói lakásban is, sőt meg volt ez már Kehidán is. E karszék
történetét 1873-ban igy beszélte el nékem Deák:</p>
<p>– Ez előtt mintegy húsz esztendővel azt vettem észre, hogy nekem
szivbajom van, vagy ha nincs még, hát kezdődik. Nem vettem tréfára
a dolgot s fölmentem Bécsbe, hogy Oppolzerrel s még egy más jó nevü
orvossal konzultáljak. Megvizsgáltak alaposan s megnyugtattak, hogy
szivbajom nincs és nem is mutatja semmi jel, hogy ily betegség
készülődnék nálam. De én mégis éreztem, hogy valami nincs rendben a
sziv körül s tudtam, <span class="pagenum"><a name="Page_337" id=
"Page_337">-337-</a></span> hogy apám és Antal bátyám is szivbajos
volt. Mindig azt hallottam, hogy a szivbajosok, mikor már a baj
nagyon elhatalmasodik, se feküdni, se állani nem tudnak s még
legkevesebbet szenvednek a karos-székben. Én tehát csak megvettem
már akkor ezt a karos széket. Igaz, hogy húsz esztendeig nem volt
rá szükség, de akármit beszéltek a bécsi orvosok, most már mégis
csak bele kerültem én ebbe!</p>
<p>Születésénél s természeténél fogva Deák Ferencz hatalmas erejü,
izmos férfiu volt. Mikor a 32-iki országgyülésre felment – igaz,
hogy akkor még csak harmincz éves volt – az összes követek és
mágnások közt egyedül br. Wesselényi Miklós volt nagyobb testi
erejü, mint ő. Azok az erőpróbák, melyeket egy e czélra szolgáló
gépen tettek, bizonyitották ezt.</p>
<p>Deák nyugodt vérmérsékletü s a szó teljes értelmében bölcs ember
volt az életmód tekintetében is.</p>
<p>Keveset evett s naponkint csak egyszer. Soha semmiféle
szeszesitalt nem ivott. Nagy indulatok, nagy szenvedélyek soha nem
bántották, ezeket távol tartotta magától. A megélhetés gondjai se
bántották s bár a haza és barátai iránt szive meleg és fenséges
érzésekkel volt tele s bár neki is mélyen fájt, a mi fájt
jobbjainknak: mindamellett ő bánatnak és kétségbeesésnek át nem
engedte magát, hanem a jó emberek közt kedélyes társalgásban
keresett vigaszt és szórakozást. Haragudni is ritkán haragudott s
még öreg korában is mindig csak néhány perczig tartott haragja.</p>
<p>Könyvmoly se volt. Szobán ülni se szokott állandóan.
<span class="pagenum"><a name="Page_338" id=
"Page_338">-338-</a></span> Pesten is naponkint nagy sétákat tett s
Kehidán is. Kehidán esős időben nagy sár szokott lenni. Deák tehát
deszkával kipadlóztatott parkjában egy sétahelyet, hogy még esős
időben is kényelmesen sétálhasson. Még lovai is elhizottak voltak s
nehéz testüek, nehogy esetleg megbokrosodjanak, elragadják s
kezét-lábát törje, a mi pedig félszázad előtt gyakori eset volt,
kivált hegyes-völgyes vidéken. Csakis a dohányzás volt szenvedélye
az összes szükségtelen szenvedélyek között.</p>
<p>Ily erős szerkezetü s bölcs életmódu ember – úgy hiszszük – száz
évet is megérhetett volna. Azonban Deák Ferencz tudta, hogy
családjában a férfiak ritkán szoktak hatvan éven túl élni. Atyja és
bátyja is előbb elhaltak. Ő e nagy mérséklettel hitt néhány évet
lopni a sorstól. S ő valóban hetvenhárom évig élt.</p>
<p>A negyvenes évek előtt ugyszólván sohase volt beteg. De 1846-ban
sulyos beteg lett s e betegsége még 1848 elején is tartott. Erről
sajátságos monda kering túl a Dunán. Elmondom úgy, a hogy
hallottam.</p>
<p>1846 őszén Deák osztoztató birósági elnök volt Sümeg-Rendeken
egy általa jól ismert és szeretett családnál. A veszprémi püspök,
gróf Zichy Domokos, ugyanakkor Sümegen tartózkodván, Deák
tiszteletére nagy ebédet adott. Deák az ebéd után sulyos beteg lett
és sokan hitték s állitották, hogy az ebéden megmérgeztetett volna.
Erős szervezete legyőzte ugyan a betegséget, de teljesen sokáig nem
üdült fel s a 48-iki pozsonyi országgyülésre is betegsége miatt nem
vállalt eleintén mandátumot. <span class="pagenum"><a name=
"Page_339" id="Page_339">-339-</a></span></p>
<p>Életének és betegségének utolsó évében, 1875-ben rendkivül sokat
szenvedett. Szivbaja, tüdőtágulása, nehéz görcsös légzése és
vizkórja borzasztó fájdalmakat okoztak. Az ember szeméből
kicsordult a köny, ha őt karosszékében, vánkosokkal feltámogatva,
fájdalomtól feldúlt szenvedő arczával s fátyolozott szemeivel
látta. Miket kellett szenvednie: isten a megmondhatója.</p>
<p>S szellemének ereje és kedélyének vidámsága ekkor se borult el.
Ötletei bizonyitják ezt.</p>
<p>Hadd mondjam el az utolsó Deák-adomát róla.</p>
<p>Egyik ápolónője tenyeres-talpas derék magyar menyecske volt, a
ki épen január közepén 1876-ban szült egy egészséges gyermeket.</p>
<p>A rokonok megijedtek, hogy a menyecskének most már gyerekágyat
kell feküdni s a jól ismert alak távolléte és nélkülözése fájni
talál az »öreg ur«-nak. Megkérdezték tehát Kovács Sebestyén Endrét,
mit csináljanak.</p>
<p>Az orvos megvizsgálta a menyecskét s azt mondá, hogy elég erős
az, alig kell egy napig feküdnie, ott lehet a nagy beteg
szobájában, csak nagy terhet ne emelgessen s ne sokat mozogjon.</p>
<p>Kovách Laczi és Széll Kálmán tréfásan vigasztalták az öreg
urat:</p>
<p>– No bátyám, az uj év szerencsés lesz, meggyógyul majd, ezt
jelenti a menyecske szerencsés megszaporodása.</p>
<p>A nemzet bölcse inkább holt volt már, mint élő. Szemei alig
fénylettek, mozdulni már nem tudott és beszélni <span class=
"pagenum"><a name="Page_340" id="Page_340">-340-</a></span> se. De
azért reszkető kezét megmozditva, suttogó hangon visszaenyelgett a
két jó baráthoz e szavakkal:</p>
<p>– De nem én rám gyanakodtok, ugy-e?</p>
<p>A két jó barát nevetett, hogy a könyje kicsordult bele.</p>
<p>Ez volt Deák Ferencz utolsó adomája.</p>
<p>Pár nap mulva meghalt.</p>
<hr class="chap" />
<div class="chapter"></div>
<div class="footnotes">
<h2>Lábjegyzetek.</h2>
<div class="footnote">
<p><a name="Footnote_1" id="Footnote_1"></a> <a href=
"#FNanchor_1"><span class="label">1)</span></a> Schlésinger Magda a
bájos, ifjú művésznő, Schlésinger Samu törteli birtokos s
vendéglátó és művészetkedvelő derék magyar gazda leánya.</p>
</div>
</div>
<hr class="chap" />
<div class="chapter"></div>
<p><span class="pagenum"><a name="Page_341" id=
"Page_341">-341-</a></span></p>
<h2>TARTALOM.</h2>
<p>RÉG ELMULT IDŐKBŐL.</p>
<ul class="TOC">
<li>Bevezetés <span class="ralign"><a href=
"#Page_3">3</a></span></li>
<li>A házatlan zsöllér (1899) <span class="ralign"><a href=
"#Page_7">7</a></span></li>
<li>A magyar asszony (1897) <span class="ralign"><a href=
"#Page_20">20</a></span></li>
<li>A kortes (1875) <span class="ralign"><a href=
"#Page_25">25</a></span></li>
<li>Magyar ruha, magyar pap (1880) <span class="ralign"><a href=
"#Page_32">32</a></span></li>
<li>A nép dühe <span class="ralign"><a href=
"#Page_40">40</a></span></li>
<li>A régi megyei fizikusok (1890) <span class="ralign"><a href=
"#Page_48">48</a></span></li>
<li>Gyanujelekre el ne itéld felebarátodat (1889) <span class=
"ralign"><a href="#Page_57">57</a></span></li>
<li>A híres Bakony és a híres Sobri Jóska (1885) <span class=
"ralign"><a href="#Page_63">63</a></span></li>
<li>Rejtélyes eltünés (1882) <span class="ralign"><a href=
"#Page_102">102</a></span></li>
<li>Meddig borju a borju? (1899) <span class="ralign"><a href=
"#Page_124">124</a></span></li>
<li>A kálvinista kétfejü sas (1882) <span class="ralign"><a href=
"#Page_129">129</a></span></li>
<li>Az öreg gulyás (1899) <span class="ralign"><a href=
"#Page_134">134</a></span></li>
</ul>
<p>A NAGY ÉV APRÓ EMLÉKEI</p>
<ul class="TOC">
<li>Bevezetés <span class="ralign"><a href=
"#Page_143">143</a></span></li>
<li>Egy Szilveszter-esti társaság 1832-ben (1886) <span class=
"ralign"><a href="#Page_147">147</a></span></li>
<li>A képviselői napidij 1848-ban (1894) <span class=
"ralign"><a href="#Page_159">159</a></span></li>
<li>A zendülés (1880) <span class="ralign"><a href=
"#Page_174">174</a></span></li>
<li>A mi karácsonyunk 1848-ban (1881) <span class="ralign"><a href=
"#Page_181">181</a></span></li>
<li>Szilveszter reggelén (1885) <span class="ralign"><a href=
"#Page_189">189</a></span></li>
<li>Husvéti ünnep 1849-ben (1900) <span class="ralign"><a href=
"#Page_195">195</a></span></li>
<li>A mi pünkösdünk 1849-ben (1899) <span class="ralign"><a href=
"#Page_204">204</a></span></li>
<li>A segesvári polgármester (1898) <span class="ralign"><a href=
"#Page_210">210</a></span></li>
<li>Két szomorú könyv (1879) <span class="ralign"><a href=
"#Page_213">213</a></span></li>
<li>Aggodalmas napok (1883) <span class="ralign"><a href=
"#Page_228">228</a></span></li>
<li>A fehéregyházi sas (1898) <span class="ralign"><a href=
"#Page_244">244</a></span></li>
<li>Chamaeciparis (882) <span class="ralign"><a href=
"#Page_248">248</a></span></li>
</ul>
<p><span class="pagenum"><a name="Page_342" id=
"Page_342">-342-</a></span></p>
<p>DEÁK FERENCZ.</p>
<ul class="TOC">
<li>Bevezetés <span class="ralign"><a href=
"#Page_257">257</a></span></li>
<li>Kehida (1890) <span class="ralign"><a href=
"#Page_261">261</a></span></li>
<li>Deák Ferencz mint tanuló (1886) <span class="ralign"><a href=
"#Page_265">265</a></span></li>
<li>Az ifjú Deák Ferencz (1879) <span class="ralign"><a href=
"#Page_275">275</a></span></li>
<li>Deák Ferencz magán-körben (1881) <span class="ralign"><a href=
"#Page_284">284</a></span></li>
<li>Deák Ferencz beszédei (1886) <span class="ralign"><a href=
"#Page_289">289</a></span></li>
<li>A feliratok (1881) <span class="ralign"><a href=
"#Page_303">303</a></span></li>
<li>Deák utolsó bécsi útja (1884) <span class="ralign"><a href=
"#Page_319">319</a></span></li>
<li>Egy Deák-adoma (1886) <span class="ralign"><a href=
"#Page_328">328</a></span></li>
<li>Két kis Deák-adoma (1886) <span class="ralign"><a href=
"#Page_332">332</a></span></li>
<li>Deák Ferencz betegsége (1887) <span class="ralign"><a href=
"#Page_336">336</a></span></li>
</ul>
<hr class="chap" />
<div class="chapter"></div>
<div class="transnote">
<h3>Javítások.</h3>
<p>Az eredeti szöveg helyesírásán nem változtattunk.</p>
<p>A nyomdai hibákat javítottuk. Ezek listája:</p>
<table>
<tr>
<td class="tdr"><a href="#Page_34">34</a></td>
<td>az esetet</td>
<td>az esetet.</td>
</tr>
<tr>
<td class="tdr"><a href="#Page_71">71</a></td>
<td>felette a karamia</td>
<td>felelte a haramia</td>
</tr>
<tr>
<td class="tdr"><a href="#Page_71">71</a></td>
<td>Arangyűrűjét</td>
<td>Aranygyűrűjét</td>
</tr>
<tr>
<td class="tdr"><a href="#Page_82">82</a></td>
<td>különössn az</td>
<td>különösen az</td>
</tr>
<tr>
<td class="tdr"><a href="#Page_93">93</a></td>
<td>Lilíom Petit</td>
<td>Liliom Petit</td>
</tr>
<tr>
<td class="tdr"><a href="#Page_99">99</a></td>
<td>fell akasztani</td>
<td>fel akasztani</td>
</tr>
<tr>
<td class="tdr"><a href="#Page_110">110</a></td>
<td>annek hullája</td>
<td>annak hullája</td>
</tr>
<tr>
<td class="tdr"><a href="#Page_133">133</a></td>
<td>Es a kétfejü</td>
<td>És a kétfejü</td>
</tr>
<tr>
<td class="tdr"><a href="#Page_138">138</a></td>
<td>míg fiata-talok</td>
<td>míg fiatalok</td>
</tr>
<tr>
<td class="tdr"><a href="#Page_154">154</a></td>
<td>Allításomra ily</td>
<td>Állításomra ily</td>
</tr>
<tr>
<td class="tdr"><a href="#Page_207">207</a></td>
<td>így szólt;</td>
<td>így szólt:</td>
</tr>
<tr>
<td class="tdr"><a href="#Page_207">207</a></td>
<td>szólni kezdett;</td>
<td>szólni kezdett:</td>
</tr>
<tr>
<td class="tdr"><a href="#Page_263">263</a></td>
<td>megjutalmazom.“</td>
<td>megjutalmazom.«</td>
</tr>
<tr>
<td class="tdr"><a href="#Page_326">326</a></td>
<td>Privati-könyvének</td>
<td>Privati könyvének</td>
</tr>
<tr>
<td class="tdr"><a href="#Page_332">332</a></td>
<td>a tied.»</td>
<td>a tied.«</td>
</tr>
<tr>
<td class="tdr"><a href="#Page_334">334</a></td>
<td>szeretnéd.»</td>
<td>szeretnéd.«</td>
</tr>
</table>
</div>

</body>
</html>
